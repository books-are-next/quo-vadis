<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XX">
    <meta name="apple-mobile-web-app-capable" content="yes">
    <title>XX</title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="quo_vadis_024.html">
    <meta name="nb-identifier" content="sienkiewicz-quo-vadis-de81e33">
    <meta name="nb-role" content="other">
  </head>
  <body data-nb-words="3764" data-nb-chars="22780" class="nb-role-other nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">XX</span></h1>
        <p class="chunk" data-nb-ref-number="2" data-nb-words="286" data-nb-chars="1813"><span class="idea" data-nb-ref-number="2" id="idea2" data-nb-words="286" data-nb-chars="1813">Kráčeli přes Vicus Patricius podél Viminálu<a href="#footnote-19288-298">298</a> k&nbsp;bývalé bráně viminalské mimo pláň, na&nbsp;které Dioklecián<a href="#footnote-19288-299">299</a> vybudoval později nádherné lázně. Minuli zbytky hradeb Servia Tullia a&nbsp;přes prázdnější již místa došli k&nbsp;cestě nomentské, pak zabočivše nalevo, k&nbsp;Salarii, octli se&nbsp;uprostřed pahorků, plných písčitých vykopávek, tu&nbsp;a&nbsp;tam i&nbsp;mezi hřbitovy. Zatím se&nbsp;již úplně setmělo, a&nbsp;protože měsíc ještě nevyšel, bylo by&nbsp;jim dosti nesnadno najíti cestu, nebýti toho, jak předpovídal Chilon, že&nbsp;ukazovali jim ji&nbsp;sami křesťané. Napravo, nalevo i&nbsp;vpředu bylo vidět tmavé postavy, opatrně chvátající k&nbsp;písčitým jámám. Někteří z&nbsp;oněch lidí nesli lucerny, zahalujíce je&nbsp;podle možnosti do&nbsp;plášťů, jiní, kdo lépe znali cestu, šli potmě. Bystré vojenské oči Vinitiovy rozeznávaly po&nbsp;pohybech mladší muže od&nbsp;starců, vlekoucích se&nbsp;o&nbsp;holích, i&nbsp;od žen, pečlivě zaobalených do&nbsp;dlouhých stol. Řídcí chodci a&nbsp;venkované, odjíždějící z&nbsp;města, pokládali patrně ty&nbsp;noční chodce za&nbsp;dělníky, pospíchající k&nbsp;arenariím, nebo za&nbsp;pohřební bratrstva, jejichž členové pořádali někdy obřadní agapy<a href="#footnote-19288-300">300</a> v&nbsp;noci. Dle toho však, jak mladý patricius a&nbsp;jeho společníci postupovali kupředu, kolem dokola míhalo se&nbsp;stále více luceren a&nbsp;množil se&nbsp;počet osob. Některé z&nbsp;nich zpívaly tlumenými hlasy písně, jako na&nbsp;příklad: „Vstaň, který spíš!“ nebo: „Vstaň z&nbsp;mrtvých!“&nbsp;– někdy opět opakovalo se&nbsp;jméno Kristovo na&nbsp;rtech mužů i&nbsp;žen. Ale Vinitius málo si&nbsp;všímal slov, neboť hlavou mu&nbsp;prolétalo, že&nbsp;snad některá z&nbsp;těch tmavých postav jest Lygie. Některé, přicházejíce blízko, říkaly: „Pokoj s&nbsp;vámi!“ nebo „Sláva Kristovi!“ – jako pak se&nbsp;zmocňoval neklid a&nbsp;srdce mu&nbsp;začalo živěji tlouci, neboť se&nbsp;mu&nbsp;zdálo, že&nbsp;slyší Lygiin hlas. Podobné postavy nebo podobné pohyby klamaly jej ve&nbsp;tmě přes tu&nbsp;chvíli a&nbsp;teprve, když několikrát zjistil svůj omyl, začal nedůvěřovati očím.</span></p>
        <p class="chunk" data-nb-ref-number="3" data-nb-words="73" data-nb-chars="453"><span class="idea" data-nb-ref-number="3" id="idea3" data-nb-words="73" data-nb-chars="453">Nicméně cesta mu&nbsp;připadala dlouhou. Okolí znal dobře, ale potmě se&nbsp;nedovedl obeznámiti. Přes tu&nbsp;chvíli dospěli brzy k&nbsp;nějakým úzkým přechodům, brzy ke&nbsp;zbytkům hradeb, brzy k&nbsp;nějakým stavením, na&nbsp;něž se&nbsp;u&nbsp;města nerozpomínal. Konečně se&nbsp;okraj měsíce ukázal za&nbsp;nakupenými mraky a&nbsp;osvětlil okolí lépe nežli mdlé lucerny. Konečně začalo cosi zdaleka zářiti jako ohniště nebo plamen pochodně. Vinitius naklonil se&nbsp;k&nbsp;Chilonovi a&nbsp;ptal se, zdali je&nbsp;to&nbsp;Ostrianum.</span></p>
        <p class="chunk" data-nb-ref-number="4" data-nb-words="36" data-nb-chars="237"><span class="idea" data-nb-ref-number="4" id="idea4" data-nb-words="36" data-nb-chars="237">Chilon, na&nbsp;něhož noc, vzdálenost od&nbsp;města i&nbsp;ty postavy, podobající se&nbsp;přízrakům, patrně působily mocným dojmem, odvětil poněkud nejistým hlasem: „Nevím, pane, nikdy jsem v&nbsp;Ostrianu nebyl. Ale mohli by&nbsp;oslavovat Krista někde blíže města!“</span></p>
        <p class="chunk" data-nb-ref-number="5" data-nb-words="10" data-nb-chars="67"><span class="idea" data-nb-ref-number="5" id="idea5" data-nb-words="10" data-nb-chars="67">Za&nbsp;chvíli pak, pociťuje potřebu rozmluvy a&nbsp;vzpružení odvahy, dodal:</span></p>
        <p class="chunk" data-nb-ref-number="6" data-nb-words="18" data-nb-chars="99"><span class="idea" data-nb-ref-number="6" id="idea6" data-nb-words="18" data-nb-chars="99">„Scházejí se&nbsp;jako lupiči, a&nbsp;přece je&nbsp;jim zakázáno zabíjet, leč by&nbsp;mne byl ten Lyg hanebně podvedl.“</span></p>
        <p class="chunk" data-nb-ref-number="7" data-nb-words="25" data-nb-chars="174"><span class="idea" data-nb-ref-number="7" id="idea7" data-nb-words="25" data-nb-chars="174">Ale také Vinitia, který myslil na&nbsp;Lygii, překvapila ta&nbsp;opatrnost i&nbsp;tajemnost, s&nbsp;jakou se&nbsp;její spoluvyznavači shromažďovali, aby vyslechli svého nejvyššího kněze, pročež řekl:</span></p>
        <p class="chunk" data-nb-ref-number="8" data-nb-words="35" data-nb-chars="213"><span class="idea" data-nb-ref-number="8" id="idea8" data-nb-words="35" data-nb-chars="213">„Jako všecka náboženství, tak i&nbsp;toto má&nbsp;mezi námi své přívržence, ale křesťané, to&nbsp;je&nbsp;sekta židovská. Proto se&nbsp;scházejí zde, poněvadž na&nbsp;Zatibří stojí židovské chrámy, kamž za&nbsp;bílého dne přinášejí židé své oběti.“</span></p>
        <p class="chunk" data-nb-ref-number="9" data-nb-words="60" data-nb-chars="356"><span class="idea" data-nb-ref-number="9" id="idea9" data-nb-words="60" data-nb-chars="356">„Ne, pane. Právě židé jsou jejich nejúhlavnějšími nepřáteli. Bylo mi&nbsp;řečeno, že&nbsp;již před dnešním Caesarem bezmála došlo k&nbsp;boji mezi židy a&nbsp;jimi. Caesara Claudia tak pobouřily ty&nbsp;půtky, že&nbsp;vyhnal všecky židy, ale dnes je&nbsp;ten edikt zrušen. Nicméně křesťané se&nbsp;skrývají před židy a&nbsp;před obyvatelstvem, které, jak ti&nbsp;známo, je&nbsp;viní ze&nbsp;zločinů a&nbsp;nenávidí jich.“</span></p>
        <p class="chunk" data-nb-ref-number="10" data-nb-words="18" data-nb-chars="108"><span class="idea" data-nb-ref-number="10" id="idea10" data-nb-words="18" data-nb-chars="108">Šli nějakou dobu mlčky, načež Chilon, jehož strach se&nbsp;stupňoval podle toho, jak se&nbsp;vzdalovali od&nbsp;bran, řekl:</span></p>
        <p class="chunk" data-nb-ref-number="11" data-nb-words="47" data-nb-chars="259"><span class="idea" data-nb-ref-number="11" id="idea11" data-nb-words="47" data-nb-chars="259">„Vraceje se&nbsp;od&nbsp;Euritia, vypůjčil jsem si&nbsp;od&nbsp;jednoho lazebníka paruku a&nbsp;do nozder jsem si&nbsp;vstrčil dvě zrnka bobu. Snad mne nepoznají. Ale i&nbsp;kdyby mne poznali, nezabijí mne. To&nbsp;nejsou zlí lidé! Jsou to&nbsp;dokonce lidé velice hodní, které mám rád a&nbsp;jichž si&nbsp;vážím!“</span></p>
        <p class="chunk" data-nb-ref-number="12" data-nb-words="7" data-nb-chars="62"><span class="idea" data-nb-ref-number="12" id="idea12" data-nb-words="7" data-nb-chars="62">„Nenakloňuj si&nbsp;jich pochvalami předčasně!“ odpověděl Vinitius.</span></p>
        <p class="chunk" data-nb-ref-number="13" data-nb-words="44" data-nb-chars="265"><span class="idea" data-nb-ref-number="13" id="idea13" data-nb-words="44" data-nb-chars="265">Vstoupili nyní do&nbsp;úzkého úvozu, uzavřeného ze&nbsp;stran jako dvěma náspy, nad nimiž se&nbsp;klenul na&nbsp;jednom místě vodovod. Měsíc tou dobou se&nbsp;vynořil z&nbsp;mraků a&nbsp;na konci úvozu spatřili zeď, hojně pokrytou břečtany, stříbrně se&nbsp;lesknoucími ve&nbsp;svitu měsíce. Bylo to&nbsp;Ostrianum.</span></p>
        <p class="chunk" data-nb-ref-number="14" data-nb-words="5" data-nb-chars="37"><span class="idea" data-nb-ref-number="14" id="idea14" data-nb-words="5" data-nb-chars="37">Vinitiovi začalo srdce živěji tlouci.</span></p>
        <p class="chunk" data-nb-ref-number="15" data-nb-words="156" data-nb-chars="927"><span class="idea" data-nb-ref-number="15" id="idea15" data-nb-words="156" data-nb-chars="927">U&nbsp;brány dva fossorové<a href="#footnote-19288-301">301</a> odebírali odznaky. Za&nbsp;chvíli Vinitius a&nbsp;jeho společníci octli se&nbsp;na&nbsp;místě dosti prostranném, uzavřeném ze&nbsp;všech stran zdí. Tu&nbsp;a&nbsp;tam stály zde zvláštní pomníky, uprostřed pak bylo viděti vlastní hypogeum neboli kryptu, ležící ve&nbsp;své nižší části pod úrovní země, a&nbsp;v&nbsp;té byly náhrobky; před vchodem do&nbsp;krypty šuměla fontána. Bylo však patrno, že&nbsp;příliš veliký počet lidí by&nbsp;se&nbsp;nemohl vejíti do&nbsp;samého hypogea, a&nbsp;Vinitius tudíž snadno se&nbsp;domyslil, že&nbsp;obřad se&nbsp;bude konati pod širým nebem na&nbsp;nádvoří, na&nbsp;němž brzy se&nbsp;shromáždil zástup velice četný. Kam oko dohlédlo, lucerna se&nbsp;míhala u&nbsp;lucerny, mnozí z&nbsp;příchozích pak neměli vůbec světla. Vyjímaje několik hlav, které se&nbsp;obnažily, všichni zůstali s&nbsp;kápěmi na&nbsp;hlavách buď ze&nbsp;strachu před zrádci, nebo také pro chlad; mladý patricius pak pomyslil si&nbsp;v&nbsp;úzkostech, že&nbsp;setrvají-li takto do&nbsp;konce, nebude mu&nbsp;lze v&nbsp;tomto davu při mdlém osvětlení, aby Lygii našel.</span></p>
        <p class="chunk" data-nb-ref-number="16" data-nb-words="282" data-nb-chars="1680"><span class="idea" data-nb-ref-number="16" id="idea16" data-nb-words="282" data-nb-chars="1680">Leč pojednou bylo u&nbsp;krypty zapáleno několik smolných pochodní, které byly složeny do&nbsp;malé hranice. Zjasnilo se. Zástup začal za&nbsp;chvíli zpívati jakýsi podivný hymnus, z&nbsp;počátku tiše, potom stále hlasitěji. Vinitius nikdy v&nbsp;životě neslyšel podobné písně. Táž touha, která jej překvapila již při zpěvech, jež si&nbsp;polohlasně popěvovali jednotlivci cestou na&nbsp;hřbitov, ozvala se&nbsp;i&nbsp;nyní v&nbsp;tom hymnu, jenže daleko výrazněji a&nbsp;silněji, až&nbsp;se&nbsp;nakonec stala tak jímavou a&nbsp;nesmírnou, jako by&nbsp;spolu s&nbsp;lidmi začal toužiti celý ten hřbitov, pahorky, úvozy i&nbsp;okolí. Mohlo se&nbsp;přitom zdáti, že&nbsp;je&nbsp;v&nbsp;tom jakési volání za&nbsp;noci, jakási pokorná prosba o&nbsp;záchranu v&nbsp;bloudění a&nbsp;tmách. Vztyčené hlavy viděly kohosi tam vysoko, jak se&nbsp;zdálo, a&nbsp;ruce jako by&nbsp;se&nbsp;spínaly, aby sestoupil. Když píseň tichla, nadcházela téměř chvíle čekání tak hluboce dojemná, že&nbsp;i&nbsp;Vinitius i&nbsp;jeho společníci mimovolně vzhlíželi ke&nbsp;hvězdám jako v&nbsp;obavě, že&nbsp;se&nbsp;stane cosi neobyčejného a&nbsp;že kdosi opravdu sestoupí. Vinitius viděl v&nbsp;Malé Asii, v&nbsp;Egyptě a&nbsp;v&nbsp;samém Římě mnoho nejrozmanitějších chrámů, poznal mnoho náboženských vyznání a&nbsp;slyšel mnoho písní, zde však po&nbsp;prvé spatřil lidi, vzývající své božství ne&nbsp;proto, že&nbsp;chtěli vyhověti jakési ustálené obřadnosti, nýbrž z&nbsp;pohnutek srdce, z&nbsp;takové skutečné touhy po&nbsp;něm, jakou mohou míti děti po&nbsp;otci nebo po&nbsp;matce. Bylo třeba býti slepým, aby člověk nepostřehl, že&nbsp;ti&nbsp;lidé svého Boha nejen ctili, nýbrž jej i&nbsp;milovali z&nbsp;té duše. A&nbsp;Vinitius neviděl toho dosud v&nbsp;žádné zemi, při žádných obřadech, v&nbsp;žádném chrámě, neboť v&nbsp;Římě i&nbsp;v&nbsp;Řecku ti, kteří ještě vzdávali poctu bohům, činili tak proto, aby se&nbsp;dožádali jejich pomoci, nebo ze&nbsp;strachu, ale nikoho ani nenapadlo, aby je&nbsp;miloval.</span></p>
        <p class="chunk" data-nb-ref-number="17" data-nb-words="68" data-nb-chars="420"><span class="idea" data-nb-ref-number="17" id="idea17" data-nb-words="68" data-nb-chars="420">Jakkoliv tudíž Vinitius měl mysl zaujatu Lygií a&nbsp;pozornost pátrá­ním po&nbsp;ní&nbsp;v&nbsp;zástupech, přece jen nemohl neviděti oněch podivných a&nbsp;neobyčejných zjevů, které se&nbsp;děly kolem něho. Zatím bylo vrže­no několik pochodní na&nbsp;ohniště, které rudou září zalilo hřbitov a&nbsp;zatemnilo svit luceren, v&nbsp;téže chvíli pak z&nbsp;hypogea vyšel stařec, zahalený do&nbsp;pláště s&nbsp;kápí, ale s&nbsp;obnaženou hlavou, i&nbsp;vystoupil na&nbsp;kámen, ležící blíže hranice.</span></p>
        <p class="chunk" data-nb-ref-number="18" data-nb-words="46" data-nb-chars="308"><span class="idea" data-nb-ref-number="18" id="idea18" data-nb-words="46" data-nb-chars="308">Dav se&nbsp;zakolébal, spatřiv jej. Hlasy vedle Vinitia začaly šeptati: „Petrus! Petrus…!“ Někteří poklekli, jiní k&nbsp;němu vztahovali ruce. Nastalo ticho tak hluboké, že&nbsp;bylo slyšeti každý oharek, padající s&nbsp;pochodní, vzdálené hrčení kol na&nbsp;nomentské cestě a&nbsp;šum větru v&nbsp;několika piniích, rostoucích podél hřbitova.</span></p>
        <p class="chunk" data-nb-ref-number="19" data-nb-words="7" data-nb-chars="42"><span class="idea" data-nb-ref-number="19" id="idea19" data-nb-words="7" data-nb-chars="42">Chilon se&nbsp;naklonil k&nbsp;Vinitiovi a&nbsp;zašeptal:</span></p>
        <p class="chunk" data-nb-ref-number="20" data-nb-words="6" data-nb-chars="40"><span class="idea" data-nb-ref-number="20" id="idea20" data-nb-words="6" data-nb-chars="40">„Toť on, první učedník Chrestův, rybář!“</span></p>
        <p class="chunk" data-nb-ref-number="21" data-nb-words="207" data-nb-chars="1329"><span class="idea" data-nb-ref-number="21" id="idea21" data-nb-words="207" data-nb-chars="1329">Stařec zdvihl ruku a&nbsp;znamením kříže požehnal přítomným, kteří tentokrát padli na&nbsp;kolena. Společníci Vinitiovi a&nbsp;on sám, nechtějíce se&nbsp;prozraditi, následovali příkladu ostatních. Mladý člověk nedovedl zprvu zachytiti svých dojmů, neboť mu&nbsp;připadalo, že&nbsp;ta&nbsp;postava, kterou viděl před sebou, je&nbsp;dosti prostou i&nbsp;neobyčejnou, ba&nbsp;co&nbsp;více, že&nbsp;ta&nbsp;neobyčejnost vzniká právě z&nbsp;té prostoty. Stařec neměl ani mitry na&nbsp;hlavě, ani dubového věnce na&nbsp;skráních, ani palmy v&nbsp;ruce, ani zlaté tabulky na&nbsp;prsou, ani roucha, bílého nebo hvězdami posetého, zkrátka, žádných takových odznaků, jaké nosili kněží východní, egyptští, řečtí nebo římští flaminové. A&nbsp;opět překvapil Vinitia týž rozdíl, který vycítil, naslouchaje křesťanským písním, neboť i&nbsp;tento „rybář“ připadal mu&nbsp;ne&nbsp;jako nějaký velekněz, zběhlý v&nbsp;obřadnostech, nýbrž jako nějaký prostý, letitý a&nbsp;nesmírně úctyhodný svědek, jenž přichází zdaleka, aby pověděl jakousi pravdu, kterou viděl, které se&nbsp;dotkl, ve&nbsp;kterou věřil, jako se&nbsp;věří ve&nbsp;zřejmost, a&nbsp;kterou miloval právě proto, že&nbsp;uvěřil. Byla také v&nbsp;jeho tváři taková síla přesvědčení, jakou má&nbsp;v&nbsp;sobě pravda sama. A&nbsp;Vinitius, který jako skeptik nechtěl se&nbsp;poddati jeho kouzlu, přece jen se&nbsp;poddal jakési horečné zvědavosti, co&nbsp;asi vyplyne z&nbsp;úst toho druha tajemného „Chresta“ a&nbsp;jaké je&nbsp;to&nbsp;učení, které vyznávají Lygie i&nbsp;Pomponie Grecina.</span></p>
        <p class="chunk" data-nb-ref-number="22" data-nb-words="719" data-nb-chars="4441"><span class="idea" data-nb-ref-number="22" id="idea22" data-nb-words="719" data-nb-chars="4441">Zatím Petr začal mluviti a&nbsp;z&nbsp;počátku mluvil jako otec, jenž napomíná děti a&nbsp;učí je, kterak mají žíti. Přikazoval jim, aby se&nbsp;zřekli přepychu a&nbsp;rozkoše, měli rádi chudobu, ryzost obyčejů, pravdu, aby trpělivě snášeli křivdy a&nbsp;pronásledování, byli poslušní představených a&nbsp;úřadů, vystříhali se&nbsp;zrady, pokrytectví a&nbsp;pomluv, nakonec pak aby dávali příklad druh druhu mezi sebou, ano i&nbsp;pohanům. Vinitia, jemuž bylo dobrým pouze to, co&nbsp;mu&nbsp;mohlo vrátiti Lygii, zlem pak všecko, co&nbsp;stálo mezi nimi jako překážka, nemile se&nbsp;dotkly a&nbsp;rozhněvaly jej některé z&nbsp;těchto rad, neboť připadalo mu, že&nbsp;doporučuje čistotu a&nbsp;boj proti vášním, ten stařec nejen se&nbsp;opovažuje zatracovati tím jeho lásku, nýbrž i&nbsp;odvrací Lygii od&nbsp;něho a&nbsp;utvrzuje ji&nbsp;ve&nbsp;vzdoru. Pochopil, že&nbsp;je-li Lygie mezi shromážděnými a&nbsp;naslouchá těm slovům a&nbsp;připouští si&nbsp;je&nbsp;k&nbsp;srdci, musí v&nbsp;tom okamžiku mysliti na&nbsp;něho jako na&nbsp;nepřítele onoho učení a&nbsp;nešlechetníka. Při myšlence na&nbsp;to&nbsp;jej zachvátila zlost. „Co nového jsem slyšel?“ řekl si. „To tedy má&nbsp;býti ono neznámé učení? Každý to&nbsp;ví, každý to&nbsp;slyšel. Vždyť chudobu a&nbsp;uskrovňování potřeb doporučují i&nbsp;cynikové; vždyť ctnost doporučoval i&nbsp;Sokrates jako starou, ale dobrou věc; vždyť kterýkoli stoik, byť i&nbsp;takový Seneka, jenž má&nbsp;pět set citrových<a href="#footnote-19288-302">302</a> stolů, oslavuje zdrželivost, doporučuje pravdu, trpělivost v&nbsp;protivenstvích, vytrvalost v&nbsp;neštěstí; to&nbsp;všecko je&nbsp;jako přeleželé obilí, které užírají myši, lidé pak obilí to&nbsp;jísti nechtějí, protože stářím ztuchlo.“&nbsp;– A&nbsp;vedle hněvu pociťoval cosi jako zklamání, poněvadž doufal, že&nbsp;odhalí nějaká neznámá, kouzelnická tajemství; přinejmenším se&nbsp;domníval, že&nbsp;uslyší rétora, a&nbsp;zatím slyšel jen slova nesmírně prostá, zbavená všelikých příkras. Divil se&nbsp;pouze tomu tichu a&nbsp;té soustředěnosti, s&nbsp;jakou dav naslouchal. Ale stařec pokračoval v&nbsp;řeči k&nbsp;těm horlivě poslouchajícím lidem, že&nbsp;mají býti dobří, tiší, spravedliví, chudí a&nbsp;čistí, ne&nbsp;proto, aby měli klid za&nbsp;života, nýbrž aby po&nbsp;smrti věčně žili v&nbsp;Kristu, v&nbsp;takovém veselí, v&nbsp;takové slávě, v&nbsp;rozkvětu a&nbsp;radosti, jakých na&nbsp;zemi nikdo nikdy nedosáhl. A&nbsp;tu Vinitius, ačkoli byl před chvílí nevraživě zaujat proti učení, nemohl nepozorovati, že&nbsp;přece jen jest rozdíl mezi tímto učením starcovým a&nbsp;tím, co&nbsp;hlásali cynikové, stoikové nebo jiní filosofové, poněvadž ti&nbsp;doporučovali dobro a&nbsp;ctnost jako něco rozumného a&nbsp;pouze v&nbsp;životě praktického, kdežto onen sliboval za&nbsp;to&nbsp;nesmrtelnost, a&nbsp;to nikoli nějakou ubohou nesmrtelnost v&nbsp;podzemí, v&nbsp;nudě, prázdnotě, bezobsažnosti, nýbrž nesmrtelnost skvělou, rovnající se&nbsp;téměř životu bohů. Kromě toho mluvil o&nbsp;ní jako o&nbsp;věci naprosto jisté, a&nbsp;tudíž při takové víře nabývala ctnost ceny prostě nesmírné, kdežto životní pohromy se&nbsp;stávaly čímsi neslýchaně malicherným, neboť trpěti na&nbsp;chvíli pro nevyčerpatelné štěstí je&nbsp;cosi zcela jiného nežli trpěti pouze proto, že&nbsp;takový je&nbsp;řád přírody. Stařec však pokračoval, že&nbsp;ctnost i&nbsp;pravdu slušno milovati pro ně&nbsp;samy, jelikož nejvyšším dobrem i&nbsp;předvěčnou ctností jest Bůh; kdo tedy je&nbsp;miluje, ten miluje Boha a&nbsp;tím také se&nbsp;stává jeho drahým dítětem. Vinitius tomu dobře nerozuměl, nicméně věděl již dávno ze&nbsp;slov, která Pomponie Grecina řekla Petroniovi, že&nbsp;ten Bůh jest podle náhledu křesťanů jediný a&nbsp;všemocný; když tedy nyní ještě uslyšel, že&nbsp;Bůh je&nbsp;všedobrem a&nbsp;všepravdou, bezděky jej napadlo, že&nbsp;proti takovému demiurgovi<a href="#footnote-19288-303">303</a> Joviš, Saturn, Apollo, Juno, Vesta a&nbsp;Venuše vypadali by&nbsp;jako nicotná a&nbsp;rámusivá cháska, ve&nbsp;které páchají škody všichni dohromady a&nbsp;každý na&nbsp;svůj vrub. Nicméně největší údiv zmocnil se&nbsp;mladého člověka, když stařec začal poučovati, že&nbsp;Bůh jest rovněž i&nbsp;všeláskou; kdo tedy miluje lidi, ten plní nejvyšší jeho přikázání. Ale nestačí milovati lidi ze&nbsp;svého národa, jelikož Bůh-člověk prolil krev ze&nbsp;všecky a&nbsp;mezi pohany již nalezl své vyvolence, jako jest Cornelius centurio, a&nbsp;nestačí milovati ty, kteří nám dobře činí, neboť Kristus odpustil i&nbsp;židům, kteří jej vydali na&nbsp;smrt, i&nbsp;římským vojákům, kteří jej přibili na&nbsp;kříž; náleží proto, abychom těm, kteří nám ubližují, nejen odpouštěli, nýbrž je&nbsp;i&nbsp;milovali a&nbsp;spláceli jim zlé dobrým; a&nbsp;nestačí milovati lidi dobré, nýbrž je&nbsp;třeba milovati zlé, poněvadž jen láskou lze z&nbsp;nich vymýtiti zlobu. Chilon si&nbsp;při těch slovech pomyslil, že&nbsp;jeho práce byla marna, že&nbsp;Ursus nikdy na&nbsp;světě se&nbsp;neodváží zabíti Glauka ani v&nbsp;této noci, ani v&nbsp;žádné jiné. Nicméně se&nbsp;potěšil hned zase druhým závěrem, jaký učinil ze&nbsp;starcova učení: a&nbsp;to tím, že&nbsp;ani Glaukos nezabije jeho, byť jej i&nbsp;vypátral a&nbsp;poznal.</span></p>
        <p class="chunk" data-nb-ref-number="23" data-nb-words="1" data-nb-chars="0"><span class="idea" data-nb-ref-number="23" id="idea23" data-nb-words="1" data-nb-chars="0"><img src="../Images/quo_vadis_%20%284%29_fmt.jpeg" alt="quo_vadis_%20(4).jpg"></span></p>
        <p class="chunk" data-nb-ref-number="24" data-nb-words="8" data-nb-chars="55"><span class="idea" data-nb-ref-number="24" id="idea24" data-nb-words="8" data-nb-chars="55">Stařec zdvihl ruku a&nbsp;znamením kříže požehnal přítomným.</span></p>
        <p class="chunk" data-nb-ref-number="25" data-nb-words="338" data-nb-chars="2026"><span class="idea" data-nb-ref-number="25" id="idea25" data-nb-words="338" data-nb-chars="2026">Vinitius však již nemyslil na&nbsp;to, že&nbsp;ve&nbsp;starcových slovech není nic nového, nicméně s&nbsp;údivem si&nbsp;dával otázky: Jaký je&nbsp;to&nbsp;Bůh? Jaké je&nbsp;to&nbsp;učení? Jaký je&nbsp;to&nbsp;lid? Ničeho z&nbsp;toho všeho, co&nbsp;slyšel, nedovedl prostě srovnati ve&nbsp;své hlavě. Byla to&nbsp;pro něho jakási neslýchaná novota v&nbsp;pojmech. Cítil, že&nbsp;kdyby na&nbsp;příklad chtěl následovati toho učení, musil by&nbsp;položiti na&nbsp;hranici své úvahy, obyčeje, povahu, všecku posavadní přirozenost, a&nbsp;to všecko spáliti na&nbsp;popel, vyplniti nitro nějakým naprosto jiným životem a&nbsp;zcela jinou duší. Učení, které mu&nbsp;přikazovalo, aby miloval Parthy, Syřany, Řeky, Egypťany, Gally a&nbsp;Britany, aby odpouštěl nepřátelům, splácel jim zlé dobrým a&nbsp;miloval je, připadalo mu&nbsp;bláznovským, ale přitom také měl pocit, že&nbsp;přece jen v&nbsp;samém bláznovství učení je&nbsp;cosi mohutnějšího nežli ve&nbsp;všech dosavadních filosofiích. Měl za&nbsp;to, že&nbsp;pro to&nbsp;své bláznovství jest ono neproveditelno a&nbsp;tou neproveditelností božské. Odmítal je&nbsp;v&nbsp;duchu, ale cítil, že&nbsp;se&nbsp;od&nbsp;něho šíří jako od&nbsp;louky, plné květů, jakási opojná vůně, a&nbsp;jestliže někdo jednou k&nbsp;němu přivoněl, musí zapomenouti jako v&nbsp;zemi Lotofagů<a href="#footnote-19288-304">304</a> na&nbsp;všecko ostatní a&nbsp;toužiti jen po&nbsp;něm. Zdálo se&nbsp;mu, že&nbsp;není v&nbsp;něm nic skutečného, ale současně že&nbsp;skutečnost proti tomu učení jest čímsi tak nepatrným, že&nbsp;nestojí za&nbsp;to, abychom se&nbsp;nad ní&nbsp;pozastavovali. Obklopily jej jakési prostory, kterých ani netušil, jakési nesmírné dálavy, jakási oblaka. Ten hřbitov začal na&nbsp;něho působiti dojmem shromaždiště šílenců, ale přitom také místa tajemného a&nbsp;strašlivého, na&nbsp;němž se&nbsp;jako na&nbsp;nějakém mystickém loži rodí cosi, čeho dosud nebylo na&nbsp;světě. Uvědomil si&nbsp;vše, co&nbsp;stařec mluvil od&nbsp;první chvíle o&nbsp;životě, pravdě, lásce, Bohu, a&nbsp;jeho myšlenky byly oslněny září, jako bývají oči oslněny blesky, následujícími bez ustání po&nbsp;sobě. Jak tomu bývá obyčejně u&nbsp;lidí, jimž se&nbsp;život změnil v&nbsp;jedinou vášeň, myslil na&nbsp;to&nbsp;vše ve&nbsp;své lásce k&nbsp;Lygii a&nbsp;při svitu onoho blýskání jasně uzřel jedno: že&nbsp;je-li Lygie na&nbsp;hřbitově, vyznává-li ono učení, naslouchá-li a&nbsp;cítí, nestane se&nbsp;jeho milenkou nikdy.</span></p>
        <p class="chunk" data-nb-ref-number="26" data-nb-words="103" data-nb-chars="603"><span class="idea" data-nb-ref-number="26" id="idea26" data-nb-words="103" data-nb-chars="603">Poprvé také od&nbsp;té&nbsp;doby, co&nbsp;ji&nbsp;poznal u&nbsp;Aulů, Vinitius ucítil, že&nbsp;kdyby jí&nbsp;nyní opět i&nbsp;nabyl, takto jí&nbsp;nenabude nikdy. Nic podobného dosud ho&nbsp;nenapadlo a&nbsp;ani teď nedovedl si&nbsp;ujasniti té&nbsp;věci, poněvadž to&nbsp;bylo ne&nbsp;tak zřetelné pochopení, jako spíše neurčitá předtucha jakési neodvratné ztráty a&nbsp;jakéhosi neštěstí. Vyvstal v&nbsp;něm nepokoj, který se&nbsp;ihned změnil v&nbsp;bouři hněvu proti křesťanům vůbec a&nbsp;proti starci zvláště. Ten rybář, jejž na&nbsp;první pohled pokládal za&nbsp;prostáčka, nyní budil u&nbsp;něho téměř strach a&nbsp;zdál se&nbsp;mu&nbsp;býti jakýmsi tajemným fatem, rozhodujícím o&nbsp;jeho osudu neúprosně, ale přitom i&nbsp;tragicky.</span></p>
        <p class="chunk" data-nb-ref-number="27" data-nb-words="231" data-nb-chars="1351"><span class="idea" data-nb-ref-number="27" id="idea27" data-nb-words="231" data-nb-chars="1351">Fossor přiložil opětně několik polen nepozorovaně do&nbsp;ohně, vítr přestal v&nbsp;piniích šuměti, plamen stoupal rovně se&nbsp;štíhlým zaostřením ke&nbsp;hvězdám, které se&nbsp;třpytily na&nbsp;zjasněném nebi, stařec pak, připomenuv smrt Kristovu, začal mluviti již jen o&nbsp;Něm. Všichni zatajili dech v&nbsp;prsou i&nbsp;nastalo ticho ještě větší nežli dříve, takové, že&nbsp;bylo možno slyšeti takřka tlukot srdcí. Ten člověk viděl a&nbsp;vypravoval jako onen, jemuž se&nbsp;každý okamžik vryl do&nbsp;paměti tak, že&nbsp;když zavře oči, ještě vidí. Sděloval tedy, kterak vrátivše se&nbsp;od&nbsp;kříže, přeseděli oba, on&nbsp;a&nbsp;Jan, dva dny a&nbsp;dvě noci ve&nbsp;večeřadle, nespíce, nejíce, držíce si&nbsp;hlavy rukama, v&nbsp;trýzni žalu, úzkostech, v&nbsp;zoufalství, a&nbsp;přemýšlejíce o&nbsp;tom, že&nbsp;On&nbsp;je&nbsp;mrtev. Ó,&nbsp;kterak jim bylo těžko, kterak těžko! Již vstal třetí den a&nbsp;úsvit zbělil zdi, oni oba pak seděli takto u&nbsp;stěny bez rady a&nbsp;naděje. Sotva je&nbsp;přemohl spánek (vždyť i&nbsp;noc před mučením trávili beze sna), hned se&nbsp;zase probouzeli a&nbsp;začali bědovati nanovo. Jakmile však vyšlo slunce, přichvátala Marie z&nbsp;Magdaly bez dechu, s&nbsp;vlajícími vlasy a&nbsp;s&nbsp;pokřikem: „Zmocnili se&nbsp;Pána!“ Oni pak, uslyševše to, rychle vstali a&nbsp;začali běžeti na&nbsp;místo. Ale Jan, člověk mladší, doběhl první, spatřil hrob prázdný a&nbsp;neodvažoval se&nbsp;vejíti. Teprve když byli tři u&nbsp;vchodu, on, jenž první jim to&nbsp;řekl, vešel a&nbsp;spatřil na&nbsp;kameni rubáš a&nbsp;zavíjecí stuhy, těla však nenalezl.</span></p>
        <p class="chunk" data-nb-ref-number="28" data-nb-words="82" data-nb-chars="455"><span class="idea" data-nb-ref-number="28" id="idea28" data-nb-words="82" data-nb-chars="455">Padl tedy na&nbsp;ně&nbsp;strach, neboť měli za&nbsp;to, že&nbsp;Krista odvlekli kněží, oba pak se&nbsp;vrátili domů ve&nbsp;větších ještě mukách. Potom se&nbsp;dostavili ostatní učedníci i&nbsp;počali nářek, tu&nbsp;všichni najednou, aby je&nbsp;spíše uslyšel Pán Zástupů, tu&nbsp;zase druh po&nbsp;druhu. Zemřel v&nbsp;nich duch, neboť doufali, že&nbsp;Mistr vykoupí Izraele; a&nbsp;hle, byl třetí den, co&nbsp;zemřel, nerozuměli tudíž, proč Otec opustil Syna, a&nbsp;byli by&nbsp;raději, aby neuviděli dne a&nbsp;zemřeli&nbsp;– tak těžké bylo to&nbsp;břímě!</span></p>
        <p class="chunk" data-nb-ref-number="29" data-nb-words="98" data-nb-chars="537"><span class="idea" data-nb-ref-number="29" id="idea29" data-nb-words="98" data-nb-chars="537">Vzpomínka na&nbsp;ty&nbsp;hrozné okamžiky ještě nyní vynutila dvě slzy z&nbsp;očí starcových a&nbsp;ty slzy bylo dobře viděti při záři ohně, kterak mu&nbsp;kanou po&nbsp;šedivém plnovousu. Stará, vlasů prostá hlava začala se&nbsp;mu&nbsp;třásti a&nbsp;hlas mu&nbsp;selhal v&nbsp;hrdle. Vinitius řekl si&nbsp;v&nbsp;duchu: „Ten člověk mluví pravdu a&nbsp;pláče nad ní!“&nbsp;– a&nbsp;také poslouchače prostých srdcí pojal žal za&nbsp;hrdlo. Slyšeli již nejednou o&nbsp;mukách Kristových a&nbsp;bylo jim známo, že&nbsp;radost nastoupí po&nbsp;smutku, ale že&nbsp;to&nbsp;vyprávěl apoštol, který to&nbsp;viděl, lomili rukama pod tím dojmem nebo se&nbsp;bili v&nbsp;prsa.</span></p>
        <p class="chunk" data-nb-ref-number="30" data-nb-words="24" data-nb-chars="153"><span class="idea" data-nb-ref-number="30" id="idea30" data-nb-words="24" data-nb-chars="153">Ale zvolna se&nbsp;upokojili, poněvadž zvítězila touha, aby slyšeli dále. Stařec zamhouřil oči, jako by&nbsp;lépe chtěl viděti v&nbsp;duchu věci vzdálené, a&nbsp;pokračoval:</span></p>
        <p class="chunk" data-nb-ref-number="31" data-nb-words="136" data-nb-chars="804"><span class="idea" data-nb-ref-number="31" id="idea31" data-nb-words="136" data-nb-chars="804">„Když takto strhli nářek, přichvátala opět Marie z&nbsp;Magdaly, volajíc, že&nbsp;viděla Pána. Nemohouc pro velikou záři Ho&nbsp;poznati, domnívala se, že&nbsp;je&nbsp;to&nbsp;zahradník, ale On&nbsp;řekl: ‚Marie!‘ Tehdy vzkřikla: ‚Rabboni!‘<a href="#footnote-19288-305">305</a> a&nbsp;padla Mu&nbsp;k&nbsp;nohám. On&nbsp;pak jí&nbsp;poručil, aby šla k&nbsp;učedníkům, načež zmizel. Ale oni, učedníci, nevěřili jí, a&nbsp;když plakala radostí, jedni ji&nbsp;plísnili, druzí měli za&nbsp;to, že&nbsp;z&nbsp;lítosti se&nbsp;pomátla na&nbsp;smyslech, neboť říkala také, že&nbsp;ve&nbsp;hrobě viděla anděly, kdežto oni, přikvapivše po&nbsp;druhé, viděli hrob prázdný. Potom navečer přišel Kleofáš, který chodíval s&nbsp;jiným do&nbsp;Emauz, a&nbsp;vrátili se&nbsp;spěšně, říkajíce: ‚V&nbsp;pravdě vstal Pán zmrtvých.‘ A&nbsp;začali se&nbsp;příti u&nbsp;dveří, zavřených ze&nbsp;strachu před židy. Vtom stanul On&nbsp;mezi nimi, ačkoliv dveře nezaskřípěly, a&nbsp;když v&nbsp;úžasu strnuli, řekl k&nbsp;nim: ‚Pokoj s&nbsp;vámi!‘“</span></p>
        <p class="chunk" data-nb-ref-number="32" data-nb-words="37" data-nb-chars="203"><span class="idea" data-nb-ref-number="32" id="idea32" data-nb-words="37" data-nb-chars="203">„A&nbsp;viděl jsem Jej, jako Jej viděli všichni, i&nbsp;byl On&nbsp;jako světlo a&nbsp;jako blaženost srdcí našich, neboť uvěřili jsme, že&nbsp;vstal zmrtvých a&nbsp;že vyschnou moře, hory se&nbsp;obrátí v&nbsp;prach, ale sláva Jeho nepomine.“</span></p>
        <p class="chunk" data-nb-ref-number="33" data-nb-words="57" data-nb-chars="303"><span class="idea" data-nb-ref-number="33" id="idea33" data-nb-words="57" data-nb-chars="303">„A&nbsp;po osmi dnech Tomáš Didymus vkládal prsty do&nbsp;ran Jeho a&nbsp;dotýkal se&nbsp;boku Jeho, potom padl Mu&nbsp;k&nbsp;nohám a&nbsp;volal: ‚Pán můj i&nbsp;Bůh můj!‘ Kterýž jemu odpověděl: ‚Že jsi mne uzřel, uvěřil jsi. Blahoslavení, kteří neviděli, a&nbsp;uvěřili.‘ A&nbsp;ta slova jsme uslyšeli a&nbsp;oči naše hleděly na&nbsp;Něho, neboť byl mezi námi.“</span></p>
        <p class="chunk" data-nb-ref-number="34" data-nb-words="117" data-nb-chars="729"><span class="idea" data-nb-ref-number="34" id="idea34" data-nb-words="117" data-nb-chars="729">Vinitius poslouchal i&nbsp;dálo se&nbsp;s&nbsp;ním cosi zvláštního. Zapomněl na&nbsp;chvíli, kde jest, začal pozbývati vědomí skutečnosti, jasnou mysl a&nbsp;soudnost. Stál mezi dvěmi nemožnostmi. Nemohl uvěřiti tomu, co&nbsp;mluvil stařec, ale zase cítil, že&nbsp;by&nbsp;nutno bylo býti slepým a&nbsp;zapříti vlastní rozum, aby mohl se&nbsp;domnívati, že&nbsp;ten člověk, jenž řekl: „Viděl jsem!“&nbsp;– lhal. Bylo cosi v&nbsp;jeho vzrušení, v&nbsp;jeho slzách, v&nbsp;celé jeho postavě i&nbsp;v&nbsp;podrobnostech, o&nbsp;kterých vypravoval, co&nbsp;vylučovalo jakékoliv podezření. Vinitiovi připadalo chvílemi, že&nbsp;se&nbsp;mu&nbsp;všecko zdá. Ale kolem viděl ztišený dav; čoud luceren dolétal k&nbsp;jeho nozdrám; opodál hořely pochodně a&nbsp;vedle na&nbsp;kameni stál starý, hrobu blízký člověk, jenž vydávaje svědectví, opakoval: „Viděl jsem!“</span></p>
        <p class="chunk" data-nb-ref-number="35" data-nb-words="225" data-nb-chars="1303"><span class="idea" data-nb-ref-number="35" id="idea35" data-nb-words="225" data-nb-chars="1303">A&nbsp;vypravoval jim dále o&nbsp;všem, až&nbsp;do&nbsp;Nanebevzetí. Chvílemi odpočíval, protože mluvil velice zevrubně, ale bylo cítiti, že&nbsp;se&nbsp;každá sebemenší podrobnost vryla do&nbsp;jeho paměti jako do&nbsp;kamene. Těch, kdož mu&nbsp;naslouchali, zmocnilo se&nbsp;opojení. Stáhli si&nbsp;kápě s&nbsp;hlav, aby lépe slyšeli a&nbsp;aby jim neušlo ani jedno z&nbsp;těch slov, která měla pro ně&nbsp;cenu nesmírnou. Zdálo se&nbsp;jim, že&nbsp;je&nbsp;přenáší do&nbsp;Galileje jakási nadlidská síla, že&nbsp;sami chodí spolu s&nbsp;učedníky po&nbsp;tamějších hájích i&nbsp;u&nbsp;vod, že&nbsp;ten hřbitov se&nbsp;mění v&nbsp;jezero Tiberiadské<a href="#footnote-19288-306">306</a> a&nbsp;na břehu v&nbsp;ranních mlhách že&nbsp;stojí Kristus, jako stál tenkrát, když Jan, dívaje se&nbsp;z&nbsp;lodičky, řekl: „Pán je&nbsp;zde!“&nbsp;– a&nbsp;Petr se&nbsp;pustil po&nbsp;řece jako plavec, aby dříve padl k&nbsp;milovaným nohám. Ve&nbsp;tvářích bylo znáti neskonalé nadšení a&nbsp;zapomenutí na&nbsp;život, bylo znáti štěstí a&nbsp;neobsáhlou radost. Bylo patrno, že&nbsp;za&nbsp;dlouhého vypravování Petrova měli někteří vidění, a&nbsp;když začal mluviti o&nbsp;tom, kterak ve&nbsp;chvíli Nanebevzetí začala se&nbsp;oblaka kupiti pod nohama Spasitelovýma a&nbsp;zahalovati Jej a&nbsp;zakrývati před očima apoštolů, všecky hlavy bezděčně se&nbsp;zvedly k&nbsp;nebi i&nbsp;nastala chvíle jakéhosi očekávání, jako by&nbsp;ti&nbsp;lidé doufali, že&nbsp;Ho&nbsp;ještě spatří, nebo jako by&nbsp;očekávali, že&nbsp;sestoupí opět s&nbsp;nebeských výšin, aby shlédl, kterak starý apoštol pase ovce jemu svěřené, a&nbsp;aby požehnal jemu i&nbsp;stádu.</span></p>
        <p class="chunk" data-nb-ref-number="36" data-nb-words="26" data-nb-chars="156"><span class="idea" data-nb-ref-number="36" id="idea36" data-nb-words="26" data-nb-chars="156">Ani pro tyto lidi nebylo v&nbsp;tom okamžiku Říma, nebylo šíleného Caesara, nebylo chrámů, bohů ni&nbsp;pohanů, byl jen Kristus, který vyplnil zemi, moře, nebe, svět.</span></p>
        <p class="chunk" data-nb-ref-number="37" data-nb-words="22" data-nb-chars="156"><span class="idea" data-nb-ref-number="37" id="idea37" data-nb-words="22" data-nb-chars="156">V&nbsp;odlehlých domech, rozptýlených podél Via Nomentana, začali kokrhati kohouti, oznamujíce půlnoc. V&nbsp;tom okamžiku zatahal Chilon Vinitia za&nbsp;plášť a&nbsp;zašeptal:</span></p>
        <p class="chunk" data-nb-ref-number="38" data-nb-words="11" data-nb-chars="64"><span class="idea" data-nb-ref-number="38" id="idea38" data-nb-words="11" data-nb-chars="64">„Pane, tam nedaleko starce vidím Urbana a&nbsp;u&nbsp;něho jakousi dívku!“</span></p>
        <p class="chunk" data-nb-ref-number="39" data-nb-words="16" data-nb-chars="89"><span class="idea" data-nb-ref-number="39" id="idea39" data-nb-words="16" data-nb-chars="89">Vinitius sebou trhl jako ze&nbsp;sna, a&nbsp;otočiv se&nbsp;směrem, jaký mu&nbsp;naznačil Řek, spatřil Lygii.</span></p>
        <p class="chunk" data-nb-ref-number="40" data-nb-words="6" data-nb-chars="36"><span class="idea" data-nb-ref-number="40" id="idea40" data-nb-words="6" data-nb-chars="36"><a href="#footnote-19288-298-backlink">298</a> Jeden ze&nbsp;sedmi římských pahorků.</span></p>
        <p class="chunk" data-nb-ref-number="41" data-nb-words="13" data-nb-chars="51"><span class="idea" data-nb-ref-number="41" id="idea41" data-nb-words="13" data-nb-chars="51"><a href="#footnote-19288-299-backlink">299</a> Římský císař z&nbsp;konce 3. st. a&nbsp;poč. 4. st. n. l.</span></p>
        <p class="chunk" data-nb-ref-number="42" data-nb-words="11" data-nb-chars="77"><span class="idea" data-nb-ref-number="42" id="idea42" data-nb-words="11" data-nb-chars="77"><a href="#footnote-19288-300-backlink">300</a> Hody křesťanského sbratření, při nichž bohatí i&nbsp;chudí společně stolovali.</span></p>
        <p class="chunk" data-nb-ref-number="43" data-nb-words="7" data-nb-chars="34"><span class="idea" data-nb-ref-number="43" id="idea43" data-nb-words="7" data-nb-chars="34"><a href="#footnote-19288-301-backlink">301</a> Kopáči na&nbsp;poli nebo na&nbsp;vinici.</span></p>
        <p class="chunk" data-nb-ref-number="44" data-nb-words="11" data-nb-chars="64"><span class="idea" data-nb-ref-number="44" id="idea44" data-nb-words="11" data-nb-chars="64"><a href="#footnote-19288-302-backlink">302</a> Citrus – strom, z&nbsp;jehož dřeva se&nbsp;vyráběl přepychový nábytek.</span></p>
        <p class="chunk" data-nb-ref-number="45" data-nb-words="6" data-nb-chars="32"><span class="idea" data-nb-ref-number="45" id="idea45" data-nb-words="6" data-nb-chars="32"><a href="#footnote-19288-303-backlink">303</a> Stvořitel světa i&nbsp;jeho řádu.</span></p>
        <p class="chunk" data-nb-ref-number="46" data-nb-words="10" data-nb-chars="81"><span class="idea" data-nb-ref-number="46" id="idea46" data-nb-words="10" data-nb-chars="81"><a href="#footnote-19288-304-backlink">304</a> Bájeslovný mírumilovný národ živící se&nbsp;plodem lotosu, přinášejícím zapomnění.</span></p>
        <p class="chunk" data-nb-ref-number="47" data-nb-words="2" data-nb-chars="12"><span class="idea" data-nb-ref-number="47" id="idea47" data-nb-words="2" data-nb-chars="12"><a href="#footnote-19288-305-backlink">305</a> Učiteli!</span></p>
        <p class="chunk" data-nb-ref-number="48" data-nb-words="10" data-nb-chars="74"><span class="idea" data-nb-ref-number="48" id="idea48" data-nb-words="10" data-nb-chars="74"><a href="#footnote-19288-306-backlink">306</a> Jezero v&nbsp;severní Palestině (nazýváno také Genezaretské či&nbsp;Galilejské).</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>