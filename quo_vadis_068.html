<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="LXIV">
    <meta name="apple-mobile-web-app-capable" content="yes">
    <title>LXIV</title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="quo_vadis_068.html">
    <meta name="nb-identifier" content="sienkiewicz-quo-vadis-de81e33">
    <meta name="nb-role" content="other">
  </head>
  <body data-nb-words="1301" data-nb-chars="7811" class="nb-role-other nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">LXIV</span></h1>
        <p class="chunk" data-nb-ref-number="2" data-nb-words="143" data-nb-chars="953"><span class="idea" data-nb-ref-number="2" id="idea2" data-nb-words="143" data-nb-chars="953">Po&nbsp;podívané v&nbsp;zahradách Caesarových se&nbsp;věznice značně vyprázdnily. Byly sice ještě schytávány a&nbsp;vězněny oběti, podezřelé tím, že&nbsp;vyznávají pověrečnou východní víru, ale stihací výpravy dodávaly jich stále méně, sotva tolik, co&nbsp;jich bylo třeba, aby vyplnily následující podívané, které se&nbsp;již rovněž schylovaly ke&nbsp;konci. Lid, přesycený krví, jevil únavu čím dále tím větší a&nbsp;stále větší nepokoj pro nebývalé dosud chování odsouzených. Obavy pověrčivého Vestina zachvátily tisíce duší. V&nbsp;davech se&nbsp;vypravovaly stále podivnější věci o&nbsp;mstivosti křesťanského božství. Vězeňský tyfus, který se&nbsp;rozšířil po&nbsp;městě, zvětšil všeobecnou úzkost. Byly viděny časté pohřby a&nbsp;opakováno si&nbsp;pošeptmu do&nbsp;ucha, že&nbsp;jsou nutná nová „piacula“ na&nbsp;usmíření neznámého boha. Ve&nbsp;chrámech přinášeny oběti Jovišovi i&nbsp;Libitině. Konečně přes všecko úsilí Tigellinovo i&nbsp;jeho chráněnců šířilo se&nbsp;stále více mínění, že&nbsp;město bylo vypáleno z&nbsp;rozkazu Ceasarova a&nbsp;že křesťané trpí nevinně.</span></p>
        <p class="chunk" data-nb-ref-number="3" data-nb-words="140" data-nb-chars="862"><span class="idea" data-nb-ref-number="3" id="idea3" data-nb-words="140" data-nb-chars="862">Ale právě proto Nero a&nbsp;Tigellinus neustávali je&nbsp;pronásledovati. Pro uklidnění lidu byla vydávána nová nařízení o&nbsp;rozdávání obilí, vína a&nbsp;oleje; byly vyhlášeny předpisy, které usnadňovaly stavby domů a&nbsp;byly plny úlev pro majitele; byla vyhlášena i&nbsp;jiná pravidla o&nbsp;šířce ulic a&nbsp;o&nbsp;hmotách, z&nbsp;nichž je&nbsp;nutno stavěti, aby napříště bylo zabráněno požárové pohromě. Sám Caesar býval na&nbsp;schůzích senátu a&nbsp;konal porady s&nbsp;„otci“ o&nbsp;blahu města a&nbsp;lidu, ale naproti tomu nepadl na&nbsp;odsouzence ani stín milosti. Vládci světa šlo především o&nbsp;to, aby lidu vštípil přesvědčení, že&nbsp;tak neúprosné tresty mohou potkávati pouze viníky. V&nbsp;senátě se&nbsp;rovněž nižádný hlas neozýval na&nbsp;prospěch křesťanů, poněvadž nikdo nechtěl upadnouti v&nbsp;nemilost u&nbsp;Caesara, a&nbsp;kromě toho lidé, kteří zrakem viděli dále do&nbsp;budoucnosti, tvrdili, že&nbsp;by&nbsp;se&nbsp;proti nové víře nemohly základy římské říše udržeti.</span></p>
        <p class="chunk" data-nb-ref-number="4" data-nb-words="247" data-nb-chars="1447"><span class="idea" data-nb-ref-number="4" id="idea4" data-nb-words="247" data-nb-chars="1447">Byli vydáváni jen lidé umírající a&nbsp;nebožtíci rodinám, poněvadž římské právo nemstilo se&nbsp;na&nbsp;mrtvých. Vinitiovi byla jakousi úlevou myšlenka, že&nbsp;zemře-li Lygie, pochová ji&nbsp;v&nbsp;rodinných hrobech a&nbsp;spočine u&nbsp;ní. Nechoval již sebemenší naděje, že&nbsp;by&nbsp;ji&nbsp;vysvobodil od&nbsp;smrti, a&nbsp;sám, napolo odpoután od&nbsp;života, všecek se&nbsp;noře v&nbsp;Kristu, nesnil již o&nbsp;jiném spojení nežli o&nbsp;věčném. Jeho víra se&nbsp;prostě stala tak přehlubokou, že&nbsp;proti ní&nbsp;ta&nbsp;věčnost zdála se&nbsp;mu&nbsp;čímsi nepoměrně skutečnějším a&nbsp;pravdivějším nežli pomíjející život, jakým žil dosud. Srdce se&nbsp;mu&nbsp;přeplnilo soustředěnou vroucností. Ještě za&nbsp;života se&nbsp;měnil v&nbsp;bytost bezmála netělesnou, která toužíc po&nbsp;úplném vykoupení pro sebe, toužila po&nbsp;něm i&nbsp;pro druhou milovanou duši. Představoval si, že&nbsp;se&nbsp;pak oba, on&nbsp;i&nbsp;Lygie, vezmou za&nbsp;ruce a&nbsp;odejdou do&nbsp;nebe, kde jim Kristus požehná a&nbsp;dovolí jim, aby se&nbsp;usídlili ve&nbsp;světle tak klidném a&nbsp;nesmírném, jako je&nbsp;záře ranních červánků. Prosil pouze Krista snažně o&nbsp;to, aby ušetřil Lygie cirkového mučení a&nbsp;dopřál jí, aby ve&nbsp;vězení klidně zemřela, neboť cítil s&nbsp;naprostou jistotou, že&nbsp;zemře společně s&nbsp;ní. Domníval se, že&nbsp;proti tomu moři prolité krve nesmí ani doufati, že&nbsp;by&nbsp;ona jediná byla zachráněna. Slyšel od&nbsp;Petra i&nbsp;Pavla, že&nbsp;také oni musí zemříti jako mučedníci. Pohled na&nbsp;Chilona na&nbsp;kříži jej přesvědčil, že&nbsp;smrt, byť i&nbsp;mučednická, může býti sladká, a&nbsp;proto si&nbsp;již jen přál, aby nadešla jim oběma jako vytoužená změna zlého, smutného a&nbsp;těžkého osudu v&nbsp;lepší.</span></p>
        <p class="chunk" data-nb-ref-number="5" data-nb-words="92" data-nb-chars="518"><span class="idea" data-nb-ref-number="5" id="idea5" data-nb-words="92" data-nb-chars="518">Chvílemi míval již předtuchu záhrobního života. Onen smutek, jenž se&nbsp;vznášel nad jejich oběma dušemi, pozbýval dřívější žhavé hořkosti čím dále tím více a&nbsp;postupně se&nbsp;měnil v&nbsp;jakési nadpozemské, klidné odevzdání se&nbsp;do&nbsp;vůle boží. Vinitius dříve plul s&nbsp;obtíží proti proudu, bojoval a&nbsp;unavoval se&nbsp;– nyní se&nbsp;vzdal vlně, věře, že&nbsp;jej unáší do&nbsp;věčného ticha. Tušil také, že&nbsp;Lygie stejně jako on&nbsp;se&nbsp;připravuje k&nbsp;smrti, že&nbsp;přes to, že&nbsp;je&nbsp;od&nbsp;sebe dělí vězeňské zdi, kráčejí už&nbsp;spolu, a&nbsp;usmíval se&nbsp;na&nbsp;tu&nbsp;myšlenku jako na&nbsp;štěstí.</span></p>
        <p class="chunk" data-nb-ref-number="6" data-nb-words="85" data-nb-chars="496"><span class="idea" data-nb-ref-number="6" id="idea6" data-nb-words="85" data-nb-chars="496">A&nbsp;opravdu, kráčeli tak svorně, jako by&nbsp;se&nbsp;denně sdíleli o&nbsp;myšlenky. Ani Lygie nechovala u&nbsp;sebe žádných přání ani žádné naděje kromě té&nbsp;na&nbsp;záhrobní život. Smrt jevila se&nbsp;jí&nbsp;nejen jako vysvobození ze&nbsp;strašlivých zdí věznice, z&nbsp;rukou Caesarových i&nbsp;Tigellinových, nejen jako spása, nýbrž i&nbsp;jako doba sňatku s&nbsp;Vinitiem. Proti této neochvějné jistotě ztrácelo všecko ostatní svoji váhu. Po&nbsp;smrti se&nbsp;pro ni&nbsp;začínalo štěstí, a&nbsp;to i&nbsp;pozemské, a&nbsp;proto čekala na&nbsp;ni&nbsp;tak jako nevěsta čeká na&nbsp;chvíli svatební.</span></p>
        <p class="chunk" data-nb-ref-number="7" data-nb-words="559" data-nb-chars="3333"><span class="idea" data-nb-ref-number="7" id="idea7" data-nb-words="559" data-nb-chars="3333">A&nbsp;onen nesmírný proud víry, jenž odpoutával od&nbsp;života a&nbsp;odnášel tisíce oněch prvních vyznavačů za&nbsp;hrob, strhl i&nbsp;Ursa. Ani on&nbsp;se&nbsp;nechtěl dlouho smířiti v&nbsp;srdci se&nbsp;smrtí Lygiinou, ale když denně pronikaly zdmi věznice pověsti o&nbsp;tom, co&nbsp;se&nbsp;děje v&nbsp;amfitheatrech a&nbsp;zahradách, když smrt se&nbsp;zdála společným, neodvratným osudem všech křesťanů a&nbsp;zároveň jejich blahem, vyšším nade všecky smrtelné představy o&nbsp;štěstí, neodvážil se&nbsp;nakonec ani on&nbsp;modliti se&nbsp;ke&nbsp;Kristu, aby ušetřil toho štěstí Lygie nebo je&nbsp;oddálil pro ni&nbsp;na&nbsp;dlouhá léta. Ve&nbsp;své prosté duši barbarově domníval se&nbsp;mimo to, že&nbsp;dceři vůdce Lygů dostane se&nbsp;více oněch nebeských rozkoší nežli celému zástupu prostáčků, k&nbsp;nimž patřil sám, a&nbsp;že ve&nbsp;věčné slávě zasedne Lygie blíže „Beránka“ nežli ostatní. Slyšel sice, že&nbsp;před Bohem jsou si&nbsp;lidé rovni, nicméně na&nbsp;dně duše tkvělo mu&nbsp;přesvědčení, že&nbsp;jako dcera vůdce, a&nbsp;k&nbsp;tomu ještě vůdce všech Lygů, není lecjakou otrokyní. Doufal také, že&nbsp;Kristus mu&nbsp;dopřeje, aby jí&nbsp;sloužil i&nbsp;nadále. Co&nbsp;se&nbsp;jeho týče, měl pouze jediné tajné přání, a&nbsp;to aby mohl zemříti jako „Beránek“&nbsp;– na&nbsp;kříži. Ale to&nbsp;se&nbsp;mu&nbsp;zdálo štěstím tak velikým, že&nbsp;ačkoli věděl, že&nbsp;bývají v&nbsp;Římě ukřižováni nejhorší zločinci, neodvažoval se&nbsp;skoro ani modliti se&nbsp;za&nbsp;takovou smrt. Myslil si, že&nbsp;jistě mu&nbsp;bude rozkázáno, aby zahynul mezi tesáky divokých zvířat, a&nbsp;to bylo jeho vnitřní starostí. Od&nbsp;dětství přebýval v&nbsp;neproniknutelných pralesích, při ustavičných lovech, při nichž&nbsp;– díky své nadlidské síle&nbsp;– proslul již mezi Lygy, ještě dříve, nežli vzrostl na&nbsp;muže. Byly mu&nbsp;tak oblíbeným zaměstnáním, že&nbsp;později, když byl v&nbsp;Římě a&nbsp;musil se&nbsp;jich vzdáti, chodíval do&nbsp;vivarií a&nbsp;amfitheatrů, aby aspoň po­hlédl na&nbsp;známá sobě i&nbsp;neznámá zvířata. Podívaná na&nbsp;ně&nbsp;probouzela v&nbsp;něm neodolatelnou touhu po&nbsp;boji a&nbsp;zabíjení, a&nbsp;proto se&nbsp;nyní v&nbsp;duši strachoval, že&nbsp;až&nbsp;bude nutno setkati se&nbsp;s&nbsp;nimi v&nbsp;amfitheatru, zmocní se&nbsp;ho&nbsp;myšlenky méně hodné křesťana, který má&nbsp;umírati zbožně a&nbsp;trpělivě. Ale poroučel se&nbsp;i&nbsp;v&nbsp;tom Kristu, maje pro útěchu jiné, sladší myšlenky. Slyše totiž, že&nbsp;„Beránek“ vypověděl boj mocím pekelným a&nbsp;zlým duchům, k&nbsp;nimž počítala křesťanská víra všecka božstva pohanská, myslil si, že&nbsp;v&nbsp;tom boji bude „Beránkovi“ přece jen velmi na&nbsp;prospěch a&nbsp;že se&nbsp;mu&nbsp;podaří, aby Mu&nbsp;přispěl službou vydatněji nežli ostatní, poněvadž ani to&nbsp;si&nbsp;nemohl srovnati v&nbsp;hlavě, že&nbsp;by&nbsp;jeho duše neměla býti silnější nežli duše ostatních mučedníků. Ostatně, modlil se&nbsp;po&nbsp;celé dny, prokazoval služby vězňům, pomáhal dozorcům a&nbsp;těšil svoji královnu, která chvílemi litovala, že&nbsp;ve&nbsp;svém krátkém životě nemohla vykonati tolik dobrých skutků, kolik jich vykonala proslulá Thabita, o&nbsp;které jí&nbsp;svého času vypravoval apoštol Petr. Strážní hlídky, které byly i&nbsp;ve věznici plny strachu před strašlivou silou tohoto obra, poněvadž nebylo pro něho ani dostatečných pout, ani mříží, oblíbily si&nbsp;jej nakonec pro jeho jemnost. Ti&nbsp;lidé nejednou překvapeni jeho jasnou myslí, dotazovali se&nbsp;ho&nbsp;po&nbsp;její příčině, on&nbsp;pak jim vypravoval s&nbsp;tak neochvějnou jistotou, jaký život čeká na&nbsp;něho po&nbsp;smrti, že&nbsp;mu&nbsp;naslouchali s&nbsp;údivem, vidouce po&nbsp;prvé, že&nbsp;do&nbsp;sklepení, kamž nemohlo vniknouti slunce, může vniknouti štěstí. A&nbsp;když jim domlouval, aby uvěřili v&nbsp;„Beránka“, nejednomu prolétlo hlavou, že&nbsp;jeho služba je&nbsp;službou otroka, život pak životem ubožáka, a&nbsp;nejeden se&nbsp;zamýšlel nad svým osudem, jehož ukončením měla býti teprve smrt.</span></p>
        <p class="chunk" data-nb-ref-number="8" data-nb-words="34" data-nb-chars="198"><span class="idea" data-nb-ref-number="8" id="idea8" data-nb-words="34" data-nb-chars="198">Jenže smrt naplňovala je&nbsp;novou obavou i&nbsp;neslibovali si&nbsp;od&nbsp;ní&nbsp;ničeho, kdežto onen lygijský obr a&nbsp;ta dívka, podobající se&nbsp;květině, vržené na&nbsp;vězeňskou slámu, spěli k&nbsp;ní radostně jako ke&nbsp;branám štěstí.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>