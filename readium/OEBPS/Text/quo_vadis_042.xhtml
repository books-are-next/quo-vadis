<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-39</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-38" class="MLP-uroven2-kapitola para-style-override-1">XXXVIII</p>
			<p class="MLP-text-bez1radku para-style-override-1">Vinitius Lygii:</p>
			<p class="MLP-text para-style-override-1">–&nbsp;Byla <a id="x.20097"></a>jsi někdy, drahá, s&nbsp;Auly v&nbsp;Antiu? Ne-li, budu šťasten, až ti je někdy ukáži. Již od Laurenta se táhnou pobřežím letohrádky, jeden za druhým, a&nbsp;samo Antium&nbsp;– toť nekonečná řada paláců a&nbsp;portyků, jejichž sloupy se za pohody shlížejí ve vodě. I&nbsp;já zde mám sídlo, hned u&nbsp;vody, s&nbsp;olivovým hájem a&nbsp;lesem cypřišů za letohrádkem, a&nbsp;když si pomyslím, že se to sídlo stane jednou tvým, jeho mramory připadají mi bělejší, zahrady stinnější a&nbsp;moře lazurovější. Ó,&nbsp;Lygie, kterak dobře jest žíti a&nbsp;milovati! Starý Menikles, jenž tu vede správu letohrádku, nasázel na lukách pod myrtami shluky kosatců a&nbsp;při pohledu na ně přišel mi na mysl dům Aulů, vaše impluvium i&nbsp;vaše zahrada, ve které jsem s&nbsp;tebou sedával. I&nbsp;tobě budou ty kosatce připomínati rodinný dům, a&nbsp;proto jsem jist, že budeš míti Antium i&nbsp;ten letohrádek ráda. Hned po příchodu jsme dlouho rozmlouvali s&nbsp;Pavlem při prandiu. Mluvili jsme o&nbsp;tobě a&nbsp;pak začal on vyučovati, já pak jsem dlouho poslouchal a&nbsp;řeknu ti jen tolik, že kdybych uměl psáti jako Petronius, ještě bych nedovedl vylíčiti tobě vše, co mi prošlo myslí i&nbsp;duší. Nenadál jsem se, že může býti na světě ještě takové štěstí, krása a&nbsp;klid, o&nbsp;nichž lidé dosud nevědí. Ale to vše si schovávám k&nbsp;rozmluvě s&nbsp;tebou, až zavítám do Říma v&nbsp;první volné chvíli. Rci mi, jak může země nositi na sobě pospolu takové lidi, jako jest apoštol Petr, jako jest Pavel z&nbsp;Tarsu a&nbsp;Caesar! Ptám se proto, že jsem večer po vyučování Pavlově strávil u&nbsp;Nerona, a&nbsp;víš, co jsem tam slyšel? Nuže, napřed on sám četl své básnické dílo o&nbsp;zboření Troje a&nbsp;začal bědovati, že nikdy neviděl hořícího města. Záviděl Priamovi a&nbsp;nazýval jej šťastným člověkem právě proto, že se mohl dívati na požár a&nbsp;zkázu vlastního města. Na to řekl Tigellinus: ‚Rci slovo, božský, a&nbsp;vezmu pochodně, a&nbsp;nežli uplyne noc, spatříš hořící Antium!‘ Ale Caesar jej nazval hlupákem. ‚Kam bych zajížděl dýchat mořský vzduch&nbsp;– řekl&nbsp;– a&nbsp;ochraňovat hlas, jímž mne obdařili bohové a&nbsp;o&nbsp;který, jak se tvrdí, musím pečovati pro dobro lidu? Což mi neškodí Řím, což dusivé výpary ze Subury a&nbsp;Esquilina<span class="char-style-override-1"><a id="footnote-19288-405-backlink" class="footnote-link" href="#footnote-19288-405">405</a></span> nevyvolávají u&nbsp;mne chrapot a&nbsp;což hořící Řím by neposkytoval stokrát nádhernější a&nbsp;tragičtější podívané nežli Antium?‘ Tu všichni začali mluviti, jakou neslýchanou tragédií by byl obraz takového města, které si podmanilo svět a&nbsp;nyní mělo by býti změněno v&nbsp;hromadu šedého popela. Caesar prohlásil, že by jeho básnické dílo vyniklo pak nad písně Homérovy, a&nbsp;pak jal se mluviti, jak by město znovu vystavěl a&nbsp;jak by se pozdější věky jistě obdivovaly jeho dílu, proti němuž by do pozadí ustupovala všecka ostatní díla lidská. Tehdy zpití besedníci začali volati: ‚Učiň tak! Učiň!‘ a&nbsp;on řekl: ‚Musil bych míti věrnější a&nbsp;oddanější přátele!‘ Přiznávám se, že naslouchaje tomu, byl jsem hned pln nepokoje, protože jsi v&nbsp;Římě ty, <span class="MLP-znak-kurziva-11b">carissima</span>. Sám se nyní směji těm obavám a&nbsp;myslím, že Caesar ani Augustiani, ačkoli jsou to ztřeštěnci, neodvážili by se dopustiti se takového šílenství, a&nbsp;přece jen&nbsp;– hleď, jak se člověk bojí o&nbsp;svou lásku!&nbsp;– přece jen bych raději chtěl, aby Linův dům nestál v&nbsp;úzké, zatiberské uličce a&nbsp;ve čtvrti, která jest obývána cizími příslušníky, jichž by v&nbsp;té případnosti bylo méně dbáno. Pro mne by samy palatinské paláce nebyly příbytkem tebe důstojným, a&nbsp;proto bych si taktéž přál, aby ti nic nechybělo z&nbsp;oněch zdob a&nbsp;z&nbsp;onoho pohodlí, jimž jsi přivylda od dětství. Přestěhuj se do domu Aulů, má Lygie! Mnoho jsem o&nbsp;tom uvažoval. Kdyby Caesar byl v&nbsp;Římě, zpráva o&nbsp;tvém návratu mohla by se opravdu dostati na Palatin prostřednictvím otroků, obrátiti k&nbsp;tobě pozornost a&nbsp;míti vzápětí tvé pronásledování za to, že ses opovážila jednat proti vůli Caesarově. Ale on zde zůstane v&nbsp;Antiu dlouho, a&nbsp;nežli se vrátí, přestanou o&nbsp;tom otroci dávno mluviti. Linusa i&nbsp;Ursus mohou bydliti s&nbsp;tebou. Ostatně, žiji nadějí, že nežli Palatin spatří Caesara, ty, božská, budeš bydliti již ve vlastním domě na Carinách. Blahoslaven budiž den, hodina a&nbsp;chvíle, kdy překročíš můj práh, a&nbsp;jestliže Kristus, jejž učím se vyznávati, to způsobí, budiž blahoslaveno i&nbsp;jméno Jeho. Budu Mu sloužiti a&nbsp;dám za Něho krev i&nbsp;život. Neříkám to dobře: budeme sloužiti Jemu oba, dokud nám stačí příze života. Miluji tě a&nbsp;pozdravuji z&nbsp;té duše!&nbsp;–</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-405" class="footnote-anchor" href="#footnote-19288-405-backlink">405</a> <span> Jeden ze sedmi pahorků starého Říma.</span></p>
				</div>
			</div>
		</div>
</body>
</html>