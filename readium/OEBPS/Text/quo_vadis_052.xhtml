<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-49</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-48" class="MLP-uroven2-kapitola para-style-override-1">XLVIII</p>
			<p class="MLP-text-bez1radku para-style-override-1">Slova apoštolova<a id="x.20242"></a> vlila důvěru do duší křesťanských. Konec světa se jim zdál vždy blízký, nicméně začali všichni věřiti, že strašlivý soud nenadejde okamžitě a&nbsp;že ještě dříve shlédnou snad konec vlády Neronovy, kterou považovali za vládu Antikristovu, a&nbsp;pak trest boží za jeho zločiny, volající o&nbsp;pomstu. Okřávše tedy v&nbsp;srdcích, začali se rozcházeti z&nbsp;podzemí, když modlitby byly skončeny, a&nbsp;vraceti se do svých prozatímních úkrytů, ano i&nbsp;na Zatibří, poněvadž došly zprávy, že oheň, založený na několika místech, obrátil se podle změny větru opět k&nbsp;řece, a&nbsp;stráviv zde i&nbsp;onde, co stráviti mohl, přestal se šířiti.</p>
			<p class="MLP-text para-style-override-1">Apoštol v&nbsp;průvodu Vinitia a&nbsp;jdoucího za nimi Chilona rovněž opustil podzemí. Mladý tribun se neodvažoval rušiti jej v&nbsp;modlitbě, a&nbsp;proto kráčel nějakou dobu mlčky, pouze očima snažně prose o&nbsp;soucit a&nbsp;chvěje se nepokojem. Ale ještě mnoho osob přicházelo, aby líbalo ruce i&nbsp;lem roucha apoštolova; matky natahovaly k&nbsp;němu děti, jiní klekali ve tmavém, dlouhém průchodu, a&nbsp;zvedajíce kahany, prosili o&nbsp;požehnání, jiní konečně, kráčejíce po boku, zpívali tak, že nebylo vhodné chvíle ani na otázku, ani na odpověď. Tak tomu bylo i&nbsp;v&nbsp;úvoze. Teprve když vyšli na volnější prostranství, ze kterého bylo již viděti hořící město, apoštol, třikrát jim požehnav, obrátil se k&nbsp;Vinitiovi a&nbsp;řekl:</p>
			<p class="MLP-text para-style-override-1">„Neměj obav! Nedaleko odtud jest chata fossorova, ve které najdeme Lygii s&nbsp;Linem a&nbsp;s&nbsp;jejím věrným služebníkem. Kristus, jenž ti ji usoudil, zachoval ti ji.“</p>
			<p class="MLP-text para-style-override-1">A&nbsp;Vinitius se zapotácel a&nbsp;opřel se rukama o&nbsp;skálu. Cesta z&nbsp;Antia, události pod hradbami, hledání Lygie uprostřed horkých dýmů, bezesnost a&nbsp;hrozný nepokoj o&nbsp;ni vyčerpaly jeho síly, a&nbsp;o&nbsp;jejich zbytky jej připravila zpráva, že ta nejdražší ve světě hlava jest nablízku a&nbsp;že ji za chvíli spatří. Zachvátila jej tak veliká slabost, že se svezl k&nbsp;nohám apoštolovým, a&nbsp;objav jeho kolena, zůstal tak, nejsa schopen slova.</p>
			<p class="MLP-text para-style-override-1">Apoštol pak, vzpíraje se díkům i&nbsp;poctě, řekl:</p>
			<p class="MLP-text para-style-override-1">„Nikoli mně, nikoli mně, nýbrž Kristu!“</p>
			<p class="MLP-text para-style-override-1">„Jaké to přemocné božství!“ ozval se zezadu hlas Chilonův. „Ale nevím, co mám dělat s&nbsp;mezky, kteří tu čekají opodál.“</p>
			<p class="MLP-text para-style-override-1">„Vstaň a&nbsp;pojď se mnou!“ řekl Petr, bera mladého člověka za ruku.</p>
			<p class="MLP-text para-style-override-1">Vinitius vstal. Při požárové záři bylo viděti slzy, kanoucí mu po tváři, pobledlé vzrušením. Ústa se mu třásla, jako by se modlil.</p>
			<p class="MLP-text para-style-override-1">„Pojďmež!“ řekl.</p>
			<p class="MLP-text para-style-override-1">Ale Chilon opakoval:</p>
			<p class="MLP-text para-style-override-1">„Pane, co mám dělat s&nbsp;mezky, kteří čekají? Snad by ten důstojný prorok raději klusal, nežli šel.“</p>
			<p class="MLP-text para-style-override-1">Vinitius sám nevěděl, co odpověděti, ale uslyšev od Petra, že chata kopáčova je nablízku, odvětil:</p>
			<p class="MLP-text para-style-override-1">„Zaveď mezky k&nbsp;Makrinovi!“</p>
			<p class="MLP-text para-style-override-1">„Odpusť, pane, že ti připomínám dům v&nbsp;Ameriole. Při tak strašlivém požáru se snadno zapomíná na věci tak malicherné.“</p>
			<p class="MLP-text para-style-override-1">„Dostaneš jej.“</p>
			<p class="MLP-text para-style-override-1">„Ó,&nbsp;vnuku Numy Pompilia, vždycky jsem byl jist, ale teď, když slib uslyšel i&nbsp;tento velkodušný apoštol, už ti ani nepřipomínám, že jsi mi slíbil také vinici. <span class="MLP-znak-kurziva-11b">Pax vobiscum!</span> Já tě zas vynajdu, pane. <span class="MLP-znak-kurziva-11b">Pax vobiscum!</span>“</p>
			<p class="MLP-text para-style-override-1">Oni pak odpověděli:</p>
			<p class="MLP-text para-style-override-1">„I&nbsp;s&nbsp;tebou!“</p>
			<p class="MLP-text para-style-override-1">Pak zabočili oba vpravo k&nbsp;pahorkům. Cestou řekl Vinitius:</p>
			<p class="MLP-text para-style-override-1">„Pane, obmyj mne vodou křtu, abych se mohl zváti pravým vyznavačem Kristovým, poněvadž Jej miluji ze všech sil své duše! Obmyj mne rychle, neboť jsem v&nbsp;srdci již připraven! A&nbsp;co mi přikáže, to učiním, ale ty mi rci, co mohl bych učiniti nadto.“</p>
			<p class="MLP-text para-style-override-1">„Měj rád lidi jako bratry své!“ odpověděl apoštol. „Neboť jen láskou můžeš Mu sloužiti.“</p>
			<p class="MLP-text para-style-override-1">„Ano! Již tomu rozumím a&nbsp;cítím to. Jako dítě jsem věřil v&nbsp;římské bohy, ale nemiloval jsem jich. Tohoto jediného však miluji tak, že bych s&nbsp;radostí dal za Něho život.“</p>
			<p class="MLP-text para-style-override-1">I&nbsp;začal se dívati na nebe, opakuje s&nbsp;vroucností:</p>
			<p class="MLP-text para-style-override-1">„Neboť On jest jediný! On jest dobrý a&nbsp;milosrdný! I&nbsp;kdyby tudíž hynulo nejen toto město, nýbrž i&nbsp;celý svět, Jeho jediného budu uznávati a&nbsp;Jej vyznávati!“</p>
			<p class="MLP-text para-style-override-1">„A&nbsp;on bude žehnati tobě i&nbsp;domu tvému!“ zakončil apoštol.</p>
			<p class="MLP-text para-style-override-1">Zatím zabočili do jiného úvozu, na jehož konci bylo viděti mdlé světélko. Petr ukázal na ně rukou a&nbsp;řekl:</p>
			<p class="MLP-text para-style-override-1">„Hle, tu jest chata kopáče, který nám poskytl útočiště, když vrátivše se s&nbsp;nemocným Linem z&nbsp;Ostriana, nemohli jsme proniknouti na Zatibří.“</p>
			<p class="MLP-text para-style-override-1">Za chvíli došli. Chata byla spíše jeskyní, vyhloubenou v&nbsp;zálomu hory; byla zvenčí uzavřena stěnou, slepenou z&nbsp;hlíny a&nbsp;rákosí. Dveře byly zamčeny, ale otvorem, který nahrazoval okno, bylo viděti vnitřek, ozářený ohništěm.</p>
			<p class="MLP-text para-style-override-1">Jakási tmavá, obrovitá postava zvedla se, aby uvítala příchozí, a&nbsp;začala se ptáti:</p>
			<p class="MLP-text para-style-override-1">„Kdo jste?“</p>
			<p class="MLP-text para-style-override-1">„Služebníci Kristovi!“ odvětil Petr. „Pokoj s&nbsp;tebou, Urse!“</p>
			<p class="MLP-text para-style-override-1">Ursus uklonil se k&nbsp;nohám apoštolovým, načež poznav Vinitia, uchopil jeho ruku v&nbsp;zápěstí a&nbsp;zvedl ji k&nbsp;ústům.</p>
			<p class="MLP-text para-style-override-1">„I ty, pane?“ řekl. „Blahoslaveno budiž jméno Beránkovo za radost, jakou způsobíš Callině!“</p>
			<p class="MLP-text para-style-override-1">To řka, otevřel dveře a&nbsp;oni vešli. Nemocný Linus ležel na hromadě slámy, maje přepadlou tvář a&nbsp;čelo žluté jako sloní kost. Vedle ohniště seděla Lygie, držíc v&nbsp;rukou několik malých ryb, navlečených na provázek, patrně určených k&nbsp;večeři.</p>
			<p class="MLP-text para-style-override-1">Zaměstnána snímáním ryb z&nbsp;provázku a&nbsp;přesvědčena, že to vchází Ursus, ani nepozvedla očí. Ale Vinitius přistoupil k&nbsp;ní, a&nbsp;vysloviv její jméno, vztáhl k&nbsp;ní ruce. Tehdy se rychle vzchopila; záblesk údivu a&nbsp;radosti přeletěl jí po tváři a&nbsp;beze slova, jako dítě, které po dnech úzkosti a&nbsp;strádání nalézá opět otce nebo matku, vrhla se mu do otevřené náruči.</p>
			<p class="MLP-text para-style-override-1">On pak ji objal a&nbsp;nějakou dobu tiskl na prsa rovněž tak s&nbsp;takovou vroucností, jako by zázrakem byla zachráněna. Potom uvolniv paže, vzal do rukou její skráně, líbal čelo, oči a&nbsp;opět ji objímal, opakoval její jméno, pak se shýbl až k&nbsp;jejím kolenům, pak zase ke dlani, vítal se s&nbsp;ní, velebil ji, prokazoval jí čest, jeho radost neměla prostě mezí jako jeho láska a&nbsp;štěstí.</p>
			<p class="MLP-text para-style-override-1">Konečně jí začal vypravovati, jak přichvátal z&nbsp;Antia, jak ji hledal u&nbsp;hradeb a&nbsp;v&nbsp;kouři, v&nbsp;domě Linově, co se narmoutil a&nbsp;nastrachoval, co vytrpěl, nežli mu apoštol ukázal její útulek.</p>
			<p class="MLP-text para-style-override-1">„Nyní však,“ pravil, „když jsem tě opět nalezl, nenechám tě zde, v&nbsp;tomto ohni a&nbsp;mezi rozběsněnými davy. Lidé se tu vraždí pod hradbami, otroci se bouří a&nbsp;drancují; Bůh jediný ví, jaké ještě pohromy mohou dopadnouti na Řím. Ale já zachráním tebe i&nbsp;vás všecky. Ó,&nbsp;má drahá…! Chcete všichni se mnou odjeti do Antia? Tam vsedneme na koráb a&nbsp;poplujeme na Sicílii. Mé pozemky jsou vašimi pozemky, mé domy jsou vašimi domy. Slyš mne! Na Sicílii vyhledáme Auly, vrátím tě Pomponii a&nbsp;pak si tě vezmu z&nbsp;jejích rukou. Vždyť se mne, carissima, již nebojíš? Křest mne ještě neobmyl, ale optej se tuto Petra, neřekl-li jsem mu, jda k&nbsp;tobě, že chci býti opravdovým vyznavačem Kristovým, a&nbsp;neprosil-li jsem ho, aby mne pokřtil, byť i&nbsp;v&nbsp;této chatě fossorově. Důvěřuj mi a&nbsp;důvěřujte mi všichni!“</p>
			<p class="MLP-text para-style-override-1">Lygie naslouchala těm slovům se zjasněnou tváří. Všichni&nbsp;– dříve proto, že byli pronásledováni ze strany židů, nyní pak, že vypukl požár a&nbsp;zmatek, vyvolaný pohromou&nbsp;– žili tu ve stálé nejistotě a&nbsp;obavách. Odjezd na klidnou Sicílii učinil by přítrž všem nepokojům a&nbsp;zároveň by zahájil nové období štěstí v&nbsp;jejich životě. Kdyby Vinitius chtěl kromě toho vzíti s&nbsp;sebou jen samu Lygii, jistě by se vzepřela pokušení, nechtějíc opustiti apoštola Petra a&nbsp;Lina, ale Vinitius jim přece řekl: „Jeďte se mnou! Mé pozemky jsou vašimi pozemky, mé domy jsou vašimi domy!“</p>
			<p class="MLP-text para-style-override-1">Shýbnuvši se tedy k&nbsp;jeho ruce, aby ji políbila na znamení poslušenství, řekla:</p>
			<p class="MLP-text para-style-override-1">„Tvůj krb jest mým!“</p>
			<p class="MLP-text para-style-override-1">Potom zastyděvši se, že promluvila slova, která podle římského obyčeje opakovaly pouze nevěsty při sňatku, zalila se ruměncem a&nbsp;stála v&nbsp;záři ohně, se sklopenou hlavou, nejistá, nebudou-li jí vyložena ve zlé.</p>
			<p class="MLP-text para-style-override-1">Než v&nbsp;pohledu Vinitiově zračilo se jen neskonalé zbožňování. Pak se obrátil k&nbsp;Petrovi a&nbsp;jal se opět mluviti:</p>
			<p class="MLP-text para-style-override-1"><span>„Řím hoří z&nbsp;rozkazu Caesarova. Již v&nbsp;Antiu si Caesar stěžoval, že nikdy neviděl velikého požáru. Že však neustoupil ani před takovýmto zločinem, uvažte, co se ještě může státi! Kdož ví, nerozkáže-li, až stáhne vojska, aby vyvražděni byli obyvatelé? Kdož ví, jaké nastoupí proskripce</span><span class="char-style-override-1"><a id="footnote-19288-458-backlink" class="footnote-link" href="#footnote-19288-458">458</a></span><span>; kdož ví, nedojde-li po pohromě požárové k&nbsp;pohromě občanské války, vražd a&nbsp;hladu? Chraňte se tudíž a&nbsp;chraňte Lygie! Tam přečkáte bouři v&nbsp;klidu, a&nbsp;až přejde, vrátíte se opět zasévat své símě.“</span></p>
			<p class="MLP-text para-style-override-1">Venku ze strany Ager Vaticanus, jako by měly dojíti potvrzení obavy Vinitiovy, ozvaly se jakési vzdálené výkřiky, plné vzteku a&nbsp;děsivosti. V&nbsp;tom okamžiku také přišel kopáč, majitel chaty, a&nbsp;rychle zavřev dveře, zvolal:</p>
			<p class="MLP-text para-style-override-1">„Lidé se vraždí u&nbsp;cirku Neronova. Otroci a&nbsp;gladiátoři přepadli občany.“</p>
			<p class="MLP-text para-style-override-1">„Slyšíte?“ řekl Vinitius.</p>
			<p class="MLP-text para-style-override-1">„Míra se dovršuje,“ pravil apoštol, „nastanou pohromy, nevyčerpatelné jako moře!“</p>
			<p class="MLP-text para-style-override-1">Pak se obrátil k&nbsp;Vinitiovi, a&nbsp;ukazuje na Lygii, řekl:</p>
			<p class="MLP-text para-style-override-1">„Vezmi tuto dívenku, kterou ti určil Bůh, a&nbsp;zachraň ji, Linus pak, jenž jest nemocen, a&nbsp;Ursus ať odjedou s&nbsp;vámi!“</p>
			<p class="MLP-text para-style-override-1">Ale Vinittius, jenž měl v&nbsp;lásce apoštola ze všech sil své nezkrotné duše, zvolal:</p>
			<p class="MLP-text para-style-override-1">„Přísahám ti, učiteli, že tě tu nenechám, abys byl zničen!“</p>
			<p class="MLP-text para-style-override-1">„A&nbsp;požehná tobě Pán za tvoji dobrou vůli,“ odvětil apoštol, „ale zdaž jsi neslyšel, že Kristus mi třikrát opakoval u&nbsp;jezera: ‚Pasiž beránky mé!‘?“ </p>
			<p class="MLP-text para-style-override-1">Vinitius ztichl.</p>
			<p class="MLP-text para-style-override-1">„Nuže, jestliže ty, jemuž nikdo nesvěřil péče nade mnou, pravíš, že mne tu nenecháš, abych byl zničen, kterak chceš, abych já opustil stádo své v&nbsp;den pohromy? Když byla bouře na jezeru a&nbsp;když jsme byli plni úzkostí v&nbsp;srdcích, On nás neopustil&nbsp;– kterak tedy já, služebník, nemám následovati příkladu Pána svého?“</p>
			<p class="MLP-text para-style-override-1">Vtom Linus zvedl svoji hubenou tvář a&nbsp;tázal se: „A&nbsp;já bych neměl, náměstku Páně, následovati příkladu tvého?“</p>
			<p class="MLP-text para-style-override-1">Vinitius začal si rukou přejížděti po hlavě, jako by bojoval sám proti sobě nebo se bil s&nbsp;myšlenkami, načež uchopiv Lygii za ruku, řekl hlasem, v&nbsp;němž se zachvívala energie římského vojáka: „Slyště mne, Petře, Line, a&nbsp;ty, Lygie! Řekl jsem, co mi velel můj lidský rozum, ale vy máte jiný, jenž nedbá vlastní bezpečnosti, nýbrž přikázání Spasitelových. Ano, nerozuměl jsem tomu a&nbsp;zbloudil, neboť s&nbsp;očí mých nebylo ještě sňato bělmo a&nbsp;dřívější povaha ozývá se ve mně. Že však mám rád Krista a&nbsp;chci býti Jeho služebníkem, klečím, hle, před vámi, byť mi tu šlo o&nbsp;cosi více nežli o&nbsp;vlastní hlavu, a&nbsp;přísahám, že i&nbsp;já splním přikázání lásky a&nbsp;neopustím bratří svých v&nbsp;den pohromy!“</p>
			<p class="MLP-text para-style-override-1">To praviv, poklekl a&nbsp;pojednou byl jat vroucím zanícením i&nbsp;zdvihl ruce a&nbsp;začal volati:</p>
			<p class="MLP-text para-style-override-1">„Zdaž ti již rozumím, ó,&nbsp;Kriste? Zdaž jsem Tebe hoden?“</p>
			<p class="MLP-text para-style-override-1">Ruce se mu chvěly, oči zazářily slzami, tělem otřáslo zachvění víry a&nbsp;lásky, apoštol Petr pak vzal hliněnou amforu s&nbsp;vodou, a&nbsp;přistoupiv k&nbsp;němu, řekl velebně:</p>
			<p class="MLP-text para-style-override-1">„Nuže, křtím tebe ve jménu Otce i&nbsp;Syna i&nbsp;Ducha, amen!“</p>
			<p class="MLP-text para-style-override-1">Tehdy zmocnilo se všech přítomných náboženské nadšení. Zdálo se jim, že se jizba naplňuje jakýmsi nadpozemským světlem, že slyší jakousi nadpozemskou hudbu, že se jeskyňová skála otvírá nad jejich hlavami, že se s&nbsp;nebe snášejí zástupy andělů a&nbsp;tam nahoře že jest viděti kříž a&nbsp;žehnající probodené ruce.</p>
			<p class="MLP-text para-style-override-1">Zatím se zvenčí rozléhaly křiky bojujících lidí a&nbsp;hučení plamenů hořícího města.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-458" class="footnote-anchor" href="#footnote-19288-458-backlink">458</a> <span> Pronásledování.</span></p>
				</div>
			</div>
		</div>
</body>
</html>