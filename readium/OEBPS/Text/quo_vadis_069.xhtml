<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-66</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-65" class="MLP-uroven2-kapitola para-style-override-1">LXV</p>
			<p class="MLP-text-bez1radku para-style-override-1">Je<a id="x.20506"></a>dnoho večera navštívil Petronia senátor Scevinus a&nbsp;dal se s&nbsp;ním do dlouhé rozmluvy o&nbsp;těžkých časech, v&nbsp;nichž oba žili, a&nbsp;o&nbsp;Caesarovi. Mluvil tak zpříma, že Petronius, ač s&nbsp;ním byl příbuzný, začal se míti na pozoru. Naříkal si, že svět kráčí křivě a&nbsp;bezhlavě, že všecko, vezme-li se to celkem, musí skončiti nějakou pohromou, ještě strašlivější, nežli byl požár Říma. Mluvil, že dokonce i&nbsp;Augustiani jsou roztrpčeni, že Fenius Ruffus, druhý praefekt praetoriánů, snáší s&nbsp;největším sebezapřením hnusnou vládu Tigellinovu a&nbsp;že celý rod Senekův jest uváděn ve svrchované napětí chováním Caesarovým jak vůči starému mistrovi, tak i&nbsp;Lucanovi. Nakonec začal se zmiňovati o&nbsp;nespokojenosti lidu, ano, i&nbsp;praetoriánů, jejichž značné části dovedl si Fenius Ruffus získati.</p>
			<p class="MLP-text para-style-override-1">„Proč to říkáš?“ ptal se ho Petronius.</p>
			<p class="MLP-text para-style-override-1">„Ze starostlivosti o&nbsp;Caesara,“ odpověděl Scevinus. „Mám vzdáleného příbuzného mezi praetoriány, jenž se jmenuje Scevinus jako já, a&nbsp;jeho prostřednictvím je mi známo, co se děje v&nbsp;táboře… Nechuť se vzmáhá i&nbsp;tam… Kaligula, podívej se, byl také šílenec, ale hleď, co se stalo! Nuže, našel se Cassius Chaerea… Byl to hrozný čin a&nbsp;není zajisté mezi námi nikoho, kdo by jej pochválil, a&nbsp;přece jen Chaerea zbavil svět netvora.“</p>
			<p class="MLP-text para-style-override-1">„Neboli,“ odvětil Petronius, „říkáš toto: ‚Já Chaerey nechválím, ale byl to znamenitý člověk, a&nbsp;kéž by nám bohové dali takových co možná nejvíce!‘“</p>
			<p class="MLP-text para-style-override-1">Ale Scevinus změnil hovor a&nbsp;začal znenadání chváliti Pisona. Oslavoval jeho rod, jeho šlechetnost, jeho náklonnost k&nbsp;ženě a&nbsp;konečně rozum, klid a&nbsp;zvláštní dar, jak získávati lidí.</p>
			<p class="MLP-text para-style-override-1">„Caesar je bezdětek,“ řekl, „a všichni spatřují nástupce v&nbsp;Pisonovi. Také by mu jistě každý pomohl z&nbsp;té duše, aby se ujal vlády. Má jej rád Fenius Ruffus, rod Annaeův je mu všecek oddán. Plautius Lateranus i&nbsp;Tullius Senetio skočili by pro něho do ohně. Zrovna tak i&nbsp;Natalis i&nbsp;Sub­rius Flavius i&nbsp;Sulpitius Asper i&nbsp;Atranius Quinetianus, ano, i&nbsp;Vestinus.“</p>
			<p class="MLP-text para-style-override-1">„Ten poslední nebude Pisonovi valně platen,“ odvětil Petronius. „Vestinus bojí se vlastního stínu.“</p>
			<p class="MLP-text para-style-override-1">„Vestinus bojí se snů a&nbsp;duchů,“ odvětil Scevinus, „ale je to člověk snaživý, jenž má býti právem jmenován konsulem. A&nbsp;že je v&nbsp;duchu proti pronásledování křesťanů, toho mu nesmíš míti ve zlé, poněvadž i&nbsp;tobě záleží na tom, aby to řádění přestalo.“</p>
			<p class="MLP-text para-style-override-1">„Ne mně, nýbrž Vinitiovi,“ řekl Petronius. „Kvůli Vinitiovi chtěl bych zachrániti jednu dívku, ale nemohu, protože jsem upadl u&nbsp;Ahenobarba v&nbsp;nemilost.“</p>
			<p class="MLP-text para-style-override-1">„Jakže? Nepozoruješ, že se Caesar s&nbsp;tebou opět sbližuje a&nbsp;začíná s&nbsp;tebou rozprávěti? A řeknu ti, proč. Nuže, chystá se zase do Achaie, kde má zpívati řecké písně vlastní skladby. Hoří touhou po té cestě, ale přitom se třese při myšlence na jízlivou náladu Řeků. Domnívá se, že může dosáhnouti buďto nejvyššího triumfu, nebo největšího nezdaru. Potřebuje dobré rady a&nbsp;ví, že nikdo mu nemůže dáti lepší nežli ty. To je příčina, proč zase nabýváš přízně.“</p>
			<p class="MLP-text para-style-override-1">„Mohl by mne nahraditi Lucanus.“</p>
			<p class="MLP-text para-style-override-1">„Rudobradý ho nenávidí a&nbsp;přísahal mu v&nbsp;duši smrt. Hledá jen záminku, protože on vždycky hledá záminky. Lucanus chápe, že bude nutno si pospíšiti.“</p>
			<p class="MLP-text para-style-override-1">„U&nbsp;Kastora!“ řekl Petronius. „Dost možná. Ale měl bych ještě jeden prostředek, abych došel opět přízně.“</p>
			<p class="MLP-text para-style-override-1">„Jaký?“</p>
			<p class="MLP-text para-style-override-1">„Opakovati Rudobradému to, co jsi před chvílí řekl mně.“</p>
			<p class="MLP-text para-style-override-1">„Neřekl jsem ničeho!“ zvolal s&nbsp;nepokojem Scevinus.</p>
			<p class="MLP-text para-style-override-1">Petronius mu položil ruku na rameno.</p>
			<p class="MLP-text para-style-override-1">„Nazval jsi Caesara šílencem, předpovídal jsi nástupnictví Piso­novo a&nbsp;řekl jsi: ‚Lucanus chápe, že je nutno si pospíšiti.‘ S&nbsp;čím si to chcete pospíšiti, carissime?“</p>
			<p class="MLP-text para-style-override-1">Scevinus zbledl a&nbsp;chvíli dívali se oba sobě do očí.</p>
			<p class="MLP-text para-style-override-1">„Nebudeš to opakovati!!“</p>
			<p class="MLP-text para-style-override-1">„U&nbsp;kyčlí Kypridiných, jak dobře mne znáš! Nikoli, nebudu opakovati! Ničeho jsem neslyšel, ale ani nechci slyšeti… Rozumíš? Život je příliš krátký, aby stál nějaký podnik za to. Jen tě prosím, abys navštívil dnes Tigellina a&nbsp;hovořil s&nbsp;ním stejně dlouho jako se mnou, o&nbsp;čem chceš!“</p>
			<p class="MLP-text para-style-override-1">„Proč?“</p>
			<p class="MLP-text para-style-override-1">„Proto, abych, řekne-li mi jednou Tigellinus: ‚Scevinus byl u&nbsp;tebe,‘&nbsp;– mohl mu odpověděti: ‚Téhož dne byl také u&nbsp;tebe!‘“</p>
			<p class="MLP-text para-style-override-1">Scevinus slyše to, zlomil hůl ze sloní kosti, kterou měl v&nbsp;ruce, a&nbsp;odvětil:</p>
			<p class="MLP-text para-style-override-1">„Ať zlé kouzlo postihne tuto hůl! Zajdu dnes k&nbsp;Tigellinovi a&nbsp;potom na hostinu k&nbsp;Nervovi. Však zajdeš tam i&nbsp;ty? Buď jak buď&nbsp;– na shledanou pozítří v&nbsp;amfitheatru, kde vystoupí poslední křesťané…! Na shledanou!“</p>
			<p class="MLP-text para-style-override-1">„Pozítří!“ opakoval Petronius, osaměv. „Není tedy času nazbyt! Ahenobarbus mne opravdu potřebuje v&nbsp;Achai, nuže, snad spoléhá na mne!“</p>
			<p class="MLP-text para-style-override-1">A&nbsp;rozhodl se, že to zkusí s&nbsp;posledním prostředkem.</p>
			<p class="MLP-text para-style-override-1">Při hostině u&nbsp;Nervy Caesar vskutku sám požádal Petronia, aby si lehl vedle něho, poněvadž si chtěl s&nbsp;ním pohovořiti o&nbsp;Achai a&nbsp;o&nbsp;městech, v&nbsp;nichž by mohl vystoupiti s&nbsp;nadějí na největší úspěch. Šlo mu nejvíce o&nbsp;Athéňany, kterých se bál. Ostatní Augustiani naslouchali té rozmluvě velmi pozorně, aby zachytivše drobty z&nbsp;názorů Petroniových, vydávali je pak za své vlastní.</p>
			<p class="MLP-text para-style-override-1">„Zdá se mi, že jsem dosud nežil,“ řekl Nero, „a&nbsp;že se narodím teprve v&nbsp;Řecku.“</p>
			<p class="MLP-text para-style-override-1">„Narodíš se k&nbsp;nové slávě a&nbsp;nesmrtelnosti!“ odvětil Petronius.</p>
			<p class="MLP-text para-style-override-1">„Doufám, že se tak stane a&nbsp;že se Apollo neukáže závistivcem. Vrátím-li se s&nbsp;triumfem, obětuji mu hekatombu, jaké dosud neměl žádný bůh.“</p>
			<p class="MLP-text para-style-override-1">Scevinus počal opakovati báseň Horácovu:</p>
			<p class="MLP-verse para-style-override-1"><span>„Sic te diva potens Cypri,<br/>sic fratres Helenae, lucida sidera,<br/>ventorumque regat Pater…“</span><span class="char-style-override-1"><a id="footnote-19288-512-backlink" class="footnote-link" href="#footnote-19288-512">512</a></span><span></span></p>
			<p class="MLP-text para-style-override-1">„Koráb již kotví v&nbsp;Neapoli,“ řekl Caesar. „Rád bych odjel třebas již zítra.“</p>
			<p class="MLP-text para-style-override-1">Nato se Petronius zvedl, a&nbsp;hledě Neronovi přímo do očí, řekl:</p>
			<p class="MLP-text para-style-override-1">„Dovolíš, božský, abych dříve uspořádal svatební hody, na které pozvu tebe před ostatními.“</p>
			<p class="MLP-text para-style-override-1">„Svatební hody? Jaké?“ ptal se Nero.</p>
			<p class="MLP-text para-style-override-1">„Na počest sňatku Vinitiova s&nbsp;dcerou krále Lygů a&nbsp;tvou chráněnkou, jež byla zástavou. Je sice právě ve vězení, ale předně nemůže býti vězněna jako žena rukojmí, a&nbsp;za druhé, sám jsi dovolil Vinitiovi, aby ji pojal za choť. A&nbsp;poněvadž tvá rozhodnutí jsou neodvolatelná jako rozhodnutí Diova, rozkážeš, aby byla propuštěna z&nbsp;vězení, já pak ji odevzdám jejímu snoubenci.“</p>
			<p class="MLP-text para-style-override-1">Chladnokrevnost a&nbsp;klidná jistota sebe, s&nbsp;jakou mluvil Petronius, zmátly Nerona, který byl zmaten pokaždé, kdykoli mluvil k&nbsp;němu někdo tímto způsobem.</p>
			<p class="MLP-text para-style-override-1">„Vím,“ řekl, klopě oči. „Myslil jsem na ni i&nbsp;na toho obra, který zardousil Krotona.“</p>
			<p class="MLP-text para-style-override-1">„Pak jsou tedy oba zachráněni!“ odpověděl klidně Petronius.</p>
			<p class="MLP-text para-style-override-1">Ale Tigellinus přispíšil svému pánovi ku pomoci:</p>
			<p class="MLP-text para-style-override-1">„Ona jest ve vězení z&nbsp;vůle Caesarovy, ty sám pak jsi řekl, Petronie, že jeho rozhodnutí jsou neodvolatelná.“</p>
			<p class="MLP-text para-style-override-1">Všichni přítomní, znajíce historii Vinitiovu i&nbsp;Lygiinu, věděli velmi dobře, oč běží, a&nbsp;proto ztichli, plni dychtivosti, jak rozmluva skončí.</p>
			<p class="MLP-text para-style-override-1">„Jest ve vězení pro tvůj omyl a&nbsp;z&nbsp;tvé neznalosti práva národů a&nbsp;proti vůli Caesarově!“ odvětil s&nbsp;důrazem Petronius. „Jsi naivní člověk, Tigelline, ale nebudeš přece ani ty tvrditi, že Lygie zapálila Řím, poněvadž kdybys takto tvrdil, Caesar by ti neuvěřil.“</p>
			<p class="MLP-text para-style-override-1">Nero však již se vzpamatoval a&nbsp;začal pomžikávati svýma očima krátkozrakého člověka s&nbsp;výrazem nevylíčitelné zloby.</p>
			<p class="MLP-text para-style-override-1">„Petronius má pravdu,“ řekl za chvíli.</p>
			<p class="MLP-text para-style-override-1">Tigellinus pohlédl na něho s&nbsp;údivem.</p>
			<p class="MLP-text para-style-override-1">„Petronius má pravdu,“ opakoval Nero, „zítra budou Lygii otevřena vrata věznice a&nbsp;o&nbsp;svatebních hodech si promluvíme pozítří v&nbsp;amfitheatru.“</p>
			<p class="MLP-text para-style-override-1">„Prohrál jsem opět!“ napadlo Petronia.</p>
			<p class="MLP-text para-style-override-1">A&nbsp;vrátiv se domů, byl již tak jist, že nadešel konec života Lygiina, že poslal nazítří do amfitheatru důvěrného osvobozence, aby se dohodl se správcem spoliaria o&nbsp;vydání jejího těla, poněvadž je chtěl vydati Vinitiovi.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-512" class="footnote-anchor" href="#footnote-19288-512-backlink">512</a> <span> Provázejž tě mocná bohyně Kypru i&nbsp;Helenini bratři, jasné hvězdy a Otec větrů!&nbsp;– Poznámka vydavatelstva polského originálu.</span></p>
				</div>
			</div>
		</div>
</body>
</html>