<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-48</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-47" class="MLP-uroven2-kapitola para-style-override-1">XLVII</p>
			<p class="MLP-text-bez1radku para-style-override-1">Oheň tou dobou<a id="x.20239"></a> dospěl až k&nbsp;Via Nomentana a&nbsp;od ní spolu se změnou větru obrátil se k&nbsp;Via Lata<span class="char-style-override-1"><a id="footnote-19288-450-backlink" class="footnote-link" href="#footnote-19288-450">450</a></span> a&nbsp;k&nbsp;Tibru, obešel Kapitol, rozlil se po Forum Boarium, a&nbsp;niče všecko, čemu se v&nbsp;prvním rozmachu vyhnul, blížil se opět k&nbsp;Palatinu. Tigellinus, shromáždiv všecky síly praetoriánů, posílal rychlé posly jednoho za druhým k&nbsp;blížícímu se Caesarovi, oznamuje, že z&nbsp;nádhery podívané ničeho neztratí, jelikož požár se ještě vzmohl. Ale Nero chtěl doraziti v&nbsp;noci, aby tím lépe se pokochal obrazem hynoucího města. Za tím účelem zdržel se v&nbsp;okolních vesnicích Aqua Albana, a&nbsp;obeslav si do stanu tragika Alitura, cvičil se za jeho přispění v&nbsp;postavě, tváři, vzezření a&nbsp;učil se přiměřeným pohybům, prudce se s&nbsp;ním hádaje, má-li při slovech: „Ó,&nbsp;město svaté, jež ses zdálo trvalejším Idy<span class="char-style-override-1"><a id="footnote-19288-451-backlink" class="footnote-link" href="#footnote-19288-451">451</a></span>“ vysoko zvednouti obě ruce, nebo má-li svěsiti jednu ruku, drže v&nbsp;ní formingu, podél těla a&nbsp;zvednouti jen druhou. A&nbsp;ta otázka mu připadala v&nbsp;té chvíli důležitější nežli všecky ostatní. Vyraziv konečně za soumraku, vyžádal si ještě rady Petroniovy, neměl-li by do básně, věnované pohromě, vložiti několik skvělých rouhavých narážek proti bohům a&nbsp;zdali by se taková slova, je-li věc posuzována ze stanoviska umění, nevydrala sama sebou v&nbsp;takové situaci z&nbsp;úst člověka, jenž ztrácí vlast.</p>
			<p class="MLP-text para-style-override-1">Kolem půlnoci konečně se přiblížil ke hradbám i&nbsp;se svým přečetným dvorem, skládajícím se z&nbsp;celých zástupů dvořanů, senátorů, rytířů, osvobozenců, otroků, žen i&nbsp;dětí. Šestnáct tisíc praetoriánů, sestavených cestou do bojovného šiku, bdělo nad klidem a&nbsp;bezpečím jeho vjezdu, udržujíc zároveň v&nbsp;přiměřené vzdálenosti vzbouřený lid. Lid sice klel, křičel a&nbsp;hvízdal, dívaje se na průvod, ale neodvažoval se udeřiti na něj. Na mnohých místech však se ozval i&nbsp;potlesk, opatřený luzou, která ničeho nemajíc, při požáru o&nbsp;nic nepřišla a&nbsp;doufala v&nbsp;hojnější rozdávání obilí, oleje, šatstva a&nbsp;peněz nežli jindy. Konečně byly výkřiky a&nbsp;hvízdání právě tak jako potlesk přehlušeny hlaholem polnic a&nbsp;rohů, do kterých dal zadouti Tigellinus. Nero, projev branou Ostijskou, zastavil se na chvíli a&nbsp;řekl: „Já, domova zbavený vladař lidu, domova zbaveného, kam složím na noc svoji nešťastnou hlavu!“&nbsp;– načež projev skrze Clivus Dalphini, vystoupil po schodech, pro něho připravených, na vodovod Appiův a&nbsp;za ním Augustiani i&nbsp;sbor zpěváků, nesoucích kytary, loutny a&nbsp;jiné hudební nástroje.</p>
			<p class="MLP-text para-style-override-1">A&nbsp;všichni zatajili dech v&nbsp;prsou, čekajíce, nepromluví-li nějakých velikých slov, která bylo záhodno zapamatovati si pro vlastní bezpečnost. Ale on stál velebný, něm, oděn v&nbsp;purpurový plášť a&nbsp;maje věnec ze zlatého vavřínu, a&nbsp;díval se do rozzuřeného běsnění plamenů. Když mu Terpnos podal zlatou loutnu, zvedl oči k&nbsp;nebi, zalitému požárovou září, jako by čekal vnuknutí.</p>
			<p class="MLP-text para-style-override-1"><span>Lid si z&nbsp;dálky ukazoval na něho, zalitého krvavým jasem. V&nbsp;dáli syčeli hadi plamenů a&nbsp;hořely odvěké, nejposvátnější památky: hořel chrám Herkulův, který vystavěl Evander, i&nbsp;chrám Joviše Statora i&nbsp;chrám Luny, zbudovaný ještě za Servia Tullia, i&nbsp;dům Numy Pompilia i&nbsp;svatostánek Vestin s&nbsp;penáty</span><span class="char-style-override-1"><a id="footnote-19288-452-backlink" class="footnote-link" href="#footnote-19288-452">452</a></span><span> římského lidu; ve hřívách plamenů ukázal se občas Kapitol, hořela minulost i&nbsp;duše Říma&nbsp;– a&nbsp;on, Caesar, stál s&nbsp;loutnou v&nbsp;rukou, s&nbsp;tváří tragického herce a&nbsp;s&nbsp;myslí nikoli na hynoucí vlast, nýbrž na postavu a&nbsp;pathetická slova, jimiž by nejlépe mohl vylíčiti velikost pohromy, vzbuditi největší obdiv a&nbsp;docíliti nejnadšenějšího potlesku.</span></p>
			<p class="MLP-text para-style-override-1">Nenáviděl toho města, nenáviděl jeho obyvatelů, miloval jen své písně a&nbsp;verše, a&nbsp;proto se radoval v&nbsp;srdci, že konečně spatřil tragédii, podobnou oné, kterou popisoval. Veršotepec se cítil šťasten, přednašeč cítil se nadšen, vyhledavač silných dojmů opojoval se hrůzným pohledem a&nbsp;s&nbsp;rozkoší myslil na to, že ani zkáza Troje nebyla ničím proti zkáze tohoto ohromného starobylého města. Čeho si mohl ještě přáti? Hle, hoří Řím, Řím světovládný, a&nbsp;on stojí na obloucích vodovodu, se zlatou loutnou v&nbsp;rukou, viděn, pln nachu, obdivován, velkolepý a&nbsp;poetický! Kdesi tam níže, v&nbsp;soumraku, reptá a&nbsp;bouří se lid! Ale ať si jen reptá! Věky uplynou, tisíciletí přejdou a&nbsp;lidé budou vzpomínati a&nbsp;oslavovati básníka, jenž za takové noci opěval pád a&nbsp;požár Troje. Čím je proti němu Homér? Čím je sám Apollo se svou dutou formingou?</p>
			<p class="MLP-text para-style-override-1">Tu zdvihl ruce, a&nbsp;udeřiv ve struny, ozval se slovy Priamovými:</p>
			<p class="MLP-text para-style-override-1">„Ó,&nbsp;hnízdo otců mých, ó,&nbsp;kolébko drahá…“</p>
			<p class="MLP-text para-style-override-1"><span>Jeho hlas na volném vzduchu za hučení požáru a&nbsp;při vzdálené vřavě tisícerých davů vypadal ku podivu mizivý, třesoucí se a&nbsp;slabý, zpěv sboru pak zněl jako bzučení mouchy. Ale senátoři, úředníci a&nbsp;Augustiani, shromáždění na vodovodu, svěsili hlavy, naslouchajíce v&nbsp;zamlklém nadšení. On pak zpíval dlouho a&nbsp;vyvolával u&nbsp;sebe náladu stále žalostnější. V&nbsp;okamžicích, kdy ustával, aby nabral dech, sbor zpěváků opakoval poslední verše, načež Nero opět pohybem, jemuž se naučil od Alitura, shazoval s&nbsp;ramene „sirmu“</span><span class="char-style-override-1"><a id="footnote-19288-453-backlink" class="footnote-link" href="#footnote-19288-453">453</a></span><span>, přejížděl po strunách a&nbsp;pokračoval ve zpěvu. Konečně skončiv píseň, dříve již složenou, začal improvisovati, hledaje velké srovnání s&nbsp;obrazem, jaký se před ním rozvíjel. A&nbsp;tvář se mu začala měniti. Nebyl arci hluboce dojat zkázou otcovského města, ale byl opojen a&nbsp;hluboce dojat pathosem vlastních slov do té míry, že pojednou loutnu hřmotně upustil k&nbsp;nohám, a&nbsp;zahaliv se do „sirmy“, zůstal jako zkamenělý, podobaje se jedné z&nbsp;oněch soch Niobovců, které zdobily nádvoří Palatina.</span></p>
			<p class="MLP-text para-style-override-3">Po krátké chvíli odmlčení zaburácela bouře potlesku. Ale z&nbsp;dálky odpověděl mu řev davů. Nyní již nikdo nepochyboval, že Caesar nařídil, aby to město bylo spáleno, aby si vystrojil podívanou a&nbsp;zpíval při ní písně. Nero uslyšev tu vřavu statisíců hlasů, obrátil se k&nbsp;Augustianům se smutným, resignace plným úsměvem člověka, jemuž se děje křivda, a&nbsp;řekl:<span></span></p>
			<p class="MLP-obrazky--12-0"><span><img class="frame-3" src="../Images/quo_vadis_%20%2810%29_fmt.jpeg" alt="quo_vadis_%20(10).jpg"/></span></p>
			<p class="MLP-popis-obrazku-stred para-style-override-3">Ozval se slovy Priamovými: „Ó,&nbsp;hnízdo otců mých, ó,&nbsp;kolébko drahá!“<span></span></p>
			<p class="MLP-text para-style-override-1">„Hle, kterak si Quirité dovedou vážiti mne a&nbsp;poesie!“</p>
			<p class="MLP-text para-style-override-1">„Lotři!“ odpověděl Vatinius. „Rozkaž, pane, praetoriánům, aby se na ně vrhli!“</p>
			<p class="MLP-text para-style-override-1">Nero se obrátil k&nbsp;Tigellinovi:</p>
			<p class="MLP-text para-style-override-1">„Mohu spoléhati na věrnost vojáků?“</p>
			<p class="MLP-text para-style-override-1">„Ano, božský!“ odpověděl praefekt.</p>
			<p class="MLP-text para-style-override-1">Ale Petronius pokrčil rameny.</p>
			<p class="MLP-text para-style-override-1">„Na jejich věrnost ano, ne však na jejich počet!“ řekl. „Zůstaň zatím zde, kde jsi, protože je zde nejbezpečněji, ale je nutno upokojiti ten lid.“</p>
			<p class="MLP-text para-style-override-1">Téhož mínění byl i&nbsp;Seneka i&nbsp;konsul Licinius. Zatím se dole vzbou­ření vzmáhalo. Lid se ozbrojoval kamením, tyčemi od stanů, prkny od vozů a&nbsp;ručních vozíků a&nbsp;různými železnými předměty. Po nějaké době přišlo několik náčelníků kohort<span class="char-style-override-1"><a id="footnote-19288-454-backlink" class="footnote-link" href="#footnote-19288-454">454</a></span> s&nbsp;oznámením, že praeto­riáni, na něž davy dotíraly, udržují jen s&nbsp;největším napětím bitevní čáru, a&nbsp;nemajíce rozkazu k&nbsp;útoku, nevědí, co činiti.</p>
			<p class="MLP-text para-style-override-1">„Bohové!“ řekl Nero. „Jaká to noc! Z&nbsp;jedné strany požár, z&nbsp;druhé rozbouřené moře lidu.“</p>
			<p class="MLP-text para-style-override-1">A&nbsp;začal dále vyhledávati výrazy, jež by nejskvěleji mohly vystihnouti nebezpečí okamžiku, ale vida dokola bledé tváře a&nbsp;neklidné pohledy, taktéž se zalekl.</p>
			<p class="MLP-text para-style-override-1">„Podejte mi tmavý plášť s&nbsp;kápí!“ zvolal. „Což by opravdu mělo dojíti ke srážce?“</p>
			<p class="MLP-text para-style-override-1">„Pane,“ odpověděl nejistým hlasem Tigellinus, „udělal jsem, co jsem mohl, ale nebezpečí je hrozivé… Promluv, pane, k&nbsp;lidu a&nbsp;učiň mu sliby!“</p>
			<p class="MLP-text para-style-override-1">„Caesar že by měl mluviti k&nbsp;luze? Ať to udělá někdo jiný mým jménem! Kdo se k&nbsp;tomu uvolí?“</p>
			<p class="MLP-text para-style-override-1">„Já!“ klidně odvětil Petronius.</p>
			<p class="MLP-text para-style-override-1">„Jdi, příteli! Jsi mi nejvěrnější v&nbsp;každé tísni…! Jdi a&nbsp;nešetři sliby!“</p>
			<p class="MLP-text para-style-override-1">Petronius obrátil se k&nbsp;průvodu s&nbsp;nevrlou a&nbsp;jízlivou tváří.</p>
			<p class="MLP-text para-style-override-1">„Přítomní zde senátoři,“ pravil, „a kromě nich Piso, Nerva a&nbsp;Senetio pojedou se mnou!“</p>
			<p class="MLP-text para-style-override-1">Potom zvolna sestoupil s&nbsp;vodovodu, ti pak, jež byl vybídl, kráčeli za ním ne bez váhání, ale s&nbsp;jakousi nadějí, která je naplnila pro jeho klid. Petronius, stanuv na úpatí arkád, poručil, aby mu přivedli bílého koně, a&nbsp;vsednuv na něj, rozjel se v&nbsp;čele druhů hlubokými řadami praetoriánskými k&nbsp;černé řvoucí chátře, bezbranný, drže v&nbsp;rukou tenkou hůl ze sloní kosti, o&nbsp;kterou se obyčejně opíral.</p>
			<p class="MLP-text para-style-override-1">A&nbsp;doklusav blízko k&nbsp;davům, pobodl koně do nich.</p>
			<p class="MLP-text para-style-override-1">Kolem dokola při požárové záři bylo viděti zdvižené ruce, ozbrojené zbraní všeho druhu, rozpálené oči, zpocené tváře a&nbsp;řvoucí, zpěněné rty. Rozzuřená vlna ihned obklíčila jej i&nbsp;průvod, za ní pak bylo viděti opravdu moře hlav, zvlněné, zvířené, strašlivé.</p>
			<p class="MLP-text para-style-override-1">Řev se vzmohl ještě více a&nbsp;změnil se v&nbsp;nelidský ryk; obušky, vidle, ano i&nbsp;meče potřásaly se blíže hlavy Petroniovy, dravé ruce se natahovaly po otěžích jeho koně i&nbsp;po něm, ale on vjížděl mezi ně stále hlouběji, chladný, lhostejný, pohrdavý. Chvílemi udeřil holí po hlavách těch nejdrzejších, jako by si razil cestu v&nbsp;obyčejné tlačenici, a&nbsp;ta jeho jistota, ten klid přece jen překvapovaly rozběsněnou chátru.</p>
			<p class="MLP-text para-style-override-1">„Petronius! <span class="MLP-znak-kurziva-11b">Arbiter elegantiarum!</span> Petronius…!“</p>
			<p class="MLP-text para-style-override-1">„Petronius!“ zaburácelo to ze všech stran.</p>
			<p class="MLP-text para-style-override-1">A&nbsp;dle toho, jak bylo opakováno to jméno, tváře kolem dokola se stávaly méně hrozivými a&nbsp;vřava méně vzteklá, neboť onen uhlazený patricius, jakkoliv nikdy nebažil po lásce lidu, byl přece jen jeho miláčkem. Byl pokládán za člověka lidského a&nbsp;štědrého a&nbsp;jeho popularita vzrostla zvláště od případu Pedania Secunda, kdy se přimlouval za zmírnění krutého rozsudku, odsuzujícího k&nbsp;smrti všecky otroky praefektovy. Zejména davy otroků měly jej rády od té chvíle s&nbsp;tak nepřekonatelnou láskou, s&nbsp;jakou lidé ponížení a&nbsp;nešťastní obyčejně milují ty, kdož jim dávají najevo aspoň trochu soucitu. Kromě toho v&nbsp;tomto okamžiku přidružila se k&nbsp;tomu i&nbsp;zvědavost, co řekne posel Caesarův, poněvadž nikdo nepochyboval, že Caesar jej vyslal zúmyslně.</p>
			<p class="MLP-text para-style-override-1">On pak, sňav se sebe svoji bílou, šarlatovým okrajem lemovanou tógu, vysoko ji vyzvedl a&nbsp;začal jí mávati nad hlavou na znamení, že chce promluviti.</p>
			<p class="MLP-text para-style-override-1">„Ticho! Ticho!“ voláno ze všech stran.</p>
			<p class="MLP-text para-style-override-1">Za chvíli se opravdu všecko ztišilo. Tehdy se na koni vzpřímil a&nbsp;začal mluviti zvučným, klidným hlasem:</p>
			<p class="MLP-text para-style-override-1">„Občané! Ti, kdož mne uslyší, ať opakují má slova těm, kteří stojí dále, všichni pak ať se chovají jako lidé, a&nbsp;ne jako zvířata v&nbsp;arénách!“</p>
			<p class="MLP-text para-style-override-1">„Posloucháme! Posloucháme…!“</p>
			<p class="MLP-text para-style-override-1">„Nuže, slyšte! Město bude znovu vystavěno. Zahrady Lukullovy, Maecenovy<span class="char-style-override-1"><a id="footnote-19288-455-backlink" class="footnote-link" href="#footnote-19288-455">455</a></span>, Caesarovy i&nbsp;Agrippovy budou vám otevřeny! Od zítřka se začne rozdávati obilí, víno a&nbsp;olej, tak aby každý si mohl nacpati břicho až po hrdlo! Pak vám Caesar uspořádá hry, jakých svět až dosud neviděl a&nbsp;při nichž vás čekají hostiny a&nbsp;dary! Budete bohatšími po požáru nežli před požárem!“</p>
			<p class="MLP-text para-style-override-1">Odpověděl mu hukot, který se šířil od středu na všecky strany, jako se šíří vlny na vodě, do které někdo vhodil kámen; to ti bližší opakovali jeho slova vzdálenějším. Pak se ozvaly tu i&nbsp;tam výkřiky, jež se konečně změnily v&nbsp;jediný, všeobecný, obrovský řev:</p>
			<p class="MLP-text para-style-override-1"><span class="MLP-znak-kurziva-11b">„Panem et circenses…!!!</span><span class="char-style-override-1"><a id="footnote-19288-456-backlink" class="footnote-link" href="#footnote-19288-456">456</a></span><span class="MLP-znak-kurziva-11b">“</span></p>
			<p class="MLP-text para-style-override-1">Petronius se zahalil do tógy a&nbsp;nějakou dobu naslouchal nepohnut, podobaje se ve svém bílém rouchu mramorové soše. Řev se vzmáhal, přehlušoval hukot požáru, ozýval se ze všech stran a&nbsp;z&nbsp;hlubin stále větších, posel však měl patrně ještě cosi prohlásiti, neboť čekal.</p>
			<p class="MLP-text para-style-override-1">Až konečně, přikázav opět zdviženou rukou, aby nastalo ticho, zvolal:</p>
			<p class="MLP-text para-style-override-1">„Slibuji vám <span class="MLP-znak-kurziva-11b">panem et circenses</span>, ale nyní zajásejte k&nbsp;poctě Cae­sara, který vás šatí, sytí! A&nbsp;pak jdi spát, lide, neboť zanedlouho bude se rozednívati!“</p>
			<p class="MLP-text para-style-override-1">To praviv, otočil koně, a&nbsp;lehce udeřuje holí po hlavách a&nbsp;tvářích oněch, kdož mu stáli v&nbsp;cestě, zvolna odklusal k&nbsp;praetoriánským řadám.</p>
			<p class="MLP-text para-style-override-1">Za chvíli byl pod vodovodem. Nahoře zastihl bezmála poplach. Nebylo tam rozuměno křiku: <span class="MLP-znak-kurziva-11b">panem et circences!</span> Mělo se za to, že je to nový výbuch vzteku. Nedoufalo se ani, že by se Petronius mohl zachrániti. Proto také Nero, spatřiv jej, přichvátal až ke schodům a&nbsp;s&nbsp;tváří, pobledlou rozčilením, začal se ptáti:</p>
			<p class="MLP-text para-style-override-1">„Nu, jak? Co se děje? Je již bitva?“</p>
			<p class="MLP-text para-style-override-1">Petronius nabral vzduch do plic, zhluboka si oddychl a&nbsp;odvětil:</p>
			<p class="MLP-text para-style-override-1">„U&nbsp;Polluxe, všichni se potí a&nbsp;zapáchají! Ať mi někdo podá ‚epi­limmu‘<span class="char-style-override-1"><a id="footnote-19288-457-backlink" class="footnote-link" href="#footnote-19288-457">457</a></span>, sice omdlím!“</p>
			<p class="MLP-text para-style-override-1">Pak se obrátil k&nbsp;Caesarovi:</p>
			<p class="MLP-text para-style-override-1">„Slíbil jsem jim,“ řekl, „obilí, olej, otevření zahrad a&nbsp;pořádání her. Zase tě zbožňují a&nbsp;řvou vyprahlými ústy na tvoji počest. Bohové, jaký ten plebs má nepříjemný zápach!“</p>
			<p class="MLP-text para-style-override-1">„Měl jsem praetoriány připraveny!“ zvolal Tigellinus. „A&nbsp;kdybys jich nebyl uklidnil, křiklouni by ztichli na věky. Škoda, Caesare, že jsi mi nedovolil, abych použil moci!“</p>
			<p class="MLP-text para-style-override-1">Petronius pohlédl na mluvícího, pokrčil rameny a&nbsp;řekl:</p>
			<p class="MLP-text para-style-override-1">„Ještě není vše ztraceno. Snad budeš jí moci použíti zítra.“</p>
			<p class="MLP-text para-style-override-1">„Ne, ne!“ pravil Caesar. „Dám jim otevříti zahrady a&nbsp;rozdám obilí. Díky ti, Petronie! Hry uspořádám a&nbsp;tu píseň, kterou jsem vám zpíval dnes, zazpívám veřejně!“</p>
			<p class="MLP-text para-style-override-1">To řka, vložil ruku na rameno Petroniovo, chvíli mlčel, až konečně vzpamatovav se, tázal se: „Řekni upřímně: jak jsem se ti zdál, když jsem zpíval?“</p>
			<p class="MLP-text para-style-override-1">„Byl jsi hoden podívané, jako byla podívaná hodna tebe!“ odpověděl Petronius.</p>
			<p class="MLP-text para-style-override-1">Pak se obrátil k&nbsp;požáru.</p>
			<p class="MLP-text para-style-override-1">„Ale ještě se rozhlédněme,“ pravil, „a&nbsp;rozlučme se se starým Římem!“</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-450" class="footnote-anchor" href="#footnote-19288-450-backlink">450</a> <span> Široká ulice.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-451" class="footnote-anchor" href="#footnote-19288-451-backlink">451</a> <span> Pohoří v&nbsp;Malé Asii.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-452" class="footnote-anchor" href="#footnote-19288-452-backlink">452</a> <span> Domácí bůžkové ochraňující rodinu.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-453" class="footnote-anchor" href="#footnote-19288-453-backlink">453</a> <span> Dlouhé svrchní roucho, jaké nosili starořečtí herci při tragédiích.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-454" class="footnote-anchor" href="#footnote-19288-454-backlink">454</a> <span> Desetina legie, asi 1000 mužů.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-455" class="footnote-anchor" href="#footnote-19288-455-backlink">455</a> <span> Starořímský státník, spisovatel a štědrý příznivec literatury z&nbsp;dob římského císaře Augusta v&nbsp;1. st. př. n. l.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-456" class="footnote-anchor" href="#footnote-19288-456-backlink">456</a> <span> Chléb a hry. Heslo starořímského lidu za císařské doby.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-457" class="footnote-anchor" href="#footnote-19288-457-backlink">457</a> <span> Osvěžující voňavka.</span></p>
				</div>
			</div>
		</div>
</body>
</html>