<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-17</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-16" class="MLP-uroven2-kapitola para-style-override-1">XVI</p>
			<p class="MLP-text-bez1radku para-style-override-1">Nicméně Chilon <a id="x.19799"></a>se dosti dlouho neukazoval, takže Vinitius nakonec nevěděl, co o&nbsp;tom souditi. Marně si opakoval, že pátrání, má-li vésti k&nbsp;výsledku příznivému a&nbsp;spolehlivému, musí býti pozvolné. Jeho krev stejně jako ohnivá povaha bouřily se proti hlasu rozvahy. Nic nedělati, čekati, seděti se založenýma rukama bylo čímsi tak odporujícím jeho náladě, že žádnou měrou nedovedl se s&nbsp;tím smířiti. Probíhání po zákoutích města ve tmavém plášti otroka již tím, že bylo marno, připadalo mu jen obelháváním vlastní nečinnosti a&nbsp;nemohlo ho upokojiti. Jeho osvobozenci, lidé zkušení, kterým uložil, aby podnikli pátrání na vlastní vrub, osvědčili se stokrát méně obratnými proti Chilonovi. Zatím vedle lásky, jakou cítil k&nbsp;Lygii, rodila se v&nbsp;něm ještě vášeň hráče, který chce vyhráti. Vinitius byl vždycky takový. Od nejmladších let prováděl to, co chtěl, s&nbsp;náruživostí člověka, který nechápe, že se také může něco nezdařiti a&nbsp;že je nutno něčeho se vzdáti. Vojenská kázeň sice sevřela na čas jeho zvůli do pout, ale zároveň vštípila mu přesvědčení, že každý rozkaz, jejž vydával lidem nižším, nežli byl sám, musí býti vykonán, kdežto delší pobyt na východě mezi lidmi poddajnými a&nbsp;otrocké poslušnosti uvyklými jen jej utvrdil ve víře, že pro jeho „chci“ není mezí. Nyní tedy těžce krvácela i&nbsp;jeho sebeláska. Kromě toho bylo v&nbsp;těchto rozporech, v&nbsp;tom vzdoru a&nbsp;v&nbsp;samém útěku Lygiině cosi jemu nepochopitelného, jakási záhada, nad jejímž rozluštěním si mučil hlavu až k&nbsp;smrti. Cítil, že Akté řekla pravdu a&nbsp;že Lygii nebyl lhostejný. Jestliže však je tomu tak, proč dala přednost tuláctví a&nbsp;bídě před jeho láskou, před jeho něžnostmi a&nbsp;před pobytem v&nbsp;jeho rozkošném domě? Na tu otázku nedovedl najíti odpověď; naproti tomu však dospíval jen k&nbsp;jakémusi neurčitému vědomí, že mezi ním a&nbsp;Lygií a&nbsp;mezi jejich pojmy, mezi světem jeho a&nbsp;Petroniovým a&nbsp;světem Lygiiným i&nbsp;Pomponie Greciny jest jakýsi rozdíl a&nbsp;jakési nedorozumění, hluboké jako propast, které nic není s&nbsp;to překlenouti a&nbsp;vyrovnati. Tehdy se mu zdálo, že Lygii musí ztratiti, a&nbsp;při té myšlence přicházel o&nbsp;zbytek rovnováhy, kterou v&nbsp;něm chtěl udržeti Petronius. Byly okamžiky, kdy sám nevěděl, miluje-li Lygii, či nenávidí-li jí; chápal jen, že ji musí nalézti a&nbsp;že by mu bylo milejší, kdyby jej pohltila země, nežli aby Lygii neměl spatřiti a&nbsp;míti u&nbsp;sebe. Silou obraznosti vídal ji někdy tak jasně, jako by stála před ním; rozpomínal se na každé slovo, které k&nbsp;ní mluvil a&nbsp;které uslyšel od ní. Cítil ji blízko, cítil ji na prsou, v&nbsp;objetí, a&nbsp;tu jej zachvacovala vášeň jako plamen. Miloval ji a&nbsp;vzýval ji. A&nbsp;když si pomyslil, že byl jí milován a&nbsp;že mohla dobrovolně vyhověti mu ve všem, čeho od ní žádal, jímala jej hluboká a&nbsp;neskonalá lítost, a&nbsp;jakási veliká tklivost zalévala mu srdce jako nesmírná vlna. Ale míval také okamžiky, ve kterých bledl vztekem a&nbsp;kochal se myšlenkami na potupu a&nbsp;muka, jaká připraví Lygii, až ji najde. Chtěl ji nejen míti, nýbrž chtěl míti z&nbsp;ní pošlapanou otrokyni; ale přitom cítil, kdyby mu bylo zůstaveno na vůli: býti jejím otrokem nebo již nikdy v&nbsp;životě jí neviděti, že by raději chtěl býti jejím otrokem. Bývaly dni, ve kterých myslil na stopy, jaké by na jejím růžovém těle zanechaly důtky, a&nbsp;přitom byl by zase býval chtěl líbati ty sledy<span class="char-style-override-1"><a id="footnote-19288-271-backlink" class="footnote-link" href="#footnote-19288-271">271</a></span>. Také mu přicházelo na mysl, že byl by šťasten, kdyby ji mohl zabíti.</p>
			<p class="MLP-text para-style-override-1">V&nbsp;té rozervanosti, v&nbsp;únavě, nejistotě a&nbsp;hořkosti ztrácel zdraví, ano i&nbsp;krásu. Stal se proto také bezohledným a&nbsp;krutým pánem. Otroci, ano i&nbsp;osvobozenci přistupovali k&nbsp;němu, třesouce se, a&nbsp;když na ně dopadaly tresty bez jakékoli příčiny, stejně nemilosrdné jako nespravedlivé, začali ho potají nenáviděti. On pak, cítě to a&nbsp;cítě svoji opuštěnost, mstil se na nich tím více. Krotil svoji zvůli pouze vůči jedinému Chilonovi z&nbsp;obavy, aby nepřestal pátrati, ten pak, vystihnuv to, začal jej ovládati a&nbsp;stále stupňovati své požadavky. Z&nbsp;počátku při každé návštěvě ujišťoval Vinitia, že záležitost půjde lehce a&nbsp;rychle, kdežto nyní sám začal vynalézati obtíže, a&nbsp;neustávaje sice ručiti za neomylný výsledek pátrání, přece jen se netajil tím, že budou trvati asi ještě dlouho.</p>
			<p class="MLP-text para-style-override-1">Konečně přišel po dlouhých dnech čekání s&nbsp;tváří tak za­chmu­řenou, že mladý člověk zbledl při pohledu na něho, a&nbsp;přiskočiv k&nbsp;němu, sotva měl sílu, aby se optal:</p>
			<p class="MLP-text para-style-override-1">„Není již dívka mezi křesťany?“</p>
			<p class="MLP-text para-style-override-1">„Zajisté, jest, pane,“ odpověděl Chilon, „ale našel jsem mezi nimi Glauka lékaře.“</p>
			<p class="MLP-text para-style-override-1">„O&nbsp;čem to mluvíš a&nbsp;kdo je to vlastně?“</p>
			<p class="MLP-text para-style-override-1"><span>„Zapomněl jsi tedy na starce, pane, s&nbsp;nímž jsem cestoval z&nbsp;Nea­pole do Říma a&nbsp;při jehož obraně jsem přišel o&nbsp;tyto dva prsty zde, jejichž ztráta mi znemožňuje, abych udržel pero v&nbsp;ruce. Lupiči, kteří odvlekli jeho ženu a&nbsp;děti, bodli jej dýkou. Zanechal jsem jej umírajícího v&nbsp;hospodě u&nbsp;Minturn</span><span class="char-style-override-1"><a id="footnote-19288-272-backlink" class="footnote-link" href="#footnote-19288-272">272</a></span><span> a&nbsp;dlouho jsem jej oplakával! Bohužel, přesvědčil jsem se, že žije dosud a&nbsp;náleží křesťanské obci v&nbsp;Římě.“</span></p>
			<p class="MLP-text para-style-override-1">Vinitus, který nemohl pochopiti, oč běží, vystihl pouze, že onen Glaukos znamená jakousi překážku v&nbsp;pátrání po Lygii, a&nbsp;proto potlačil v&nbsp;sobě hněv, který v&nbsp;něm bouřil, a&nbsp;řekl:</p>
			<p class="MLP-text para-style-override-1">„Jestliže jsi ho bránil, musí ti býti vděčen a&nbsp;pomáhati.“</p>
			<p class="MLP-text para-style-override-1">„Ach, ctihodný tribune, ani bohové nebývají vždy vděčni, ne­řku-li lidé! Ano, měl by mi být vděčen! Na neštěstí však je to stařec chabého ducha, zatemnělého věkem a&nbsp;zármutkem, ze kteréžto příčiny nejen mi není vděčen, nýbrž dokoce, jak jsem zvěděl právě od jeho spoluvyznavačů, obviňuje mne, že jsem se dorozuměl s&nbsp;lupiči a&nbsp;že já jsem původcem jeho pohrom. Hle, toť má odměna za dva prsty!“</p>
			<p class="MLP-text para-style-override-1">„Jsem jist, lotře, že bylo tomu tak, jak tvrdí on!“ řekl Vinitius.</p>
			<p class="MLP-text para-style-override-1">„Pak tedy víš více nežli on sám,“ odpověděl důstojně Chilon. „On se totiž domnívá, že tomu tak bylo, což by mu však nebylo závadou, aby vyzval křesťany a&nbsp;krutě se na mně pomstil. Udělal by to zcela určitě, ostatní pak by mu rovněž zcela určitě pomohli. Na štěstí nezná mého jména a&nbsp;v&nbsp;modlitebně, ve které jsme se setkali, mne nezahlédl. Já však jsem ho poznal ihned a&nbsp;v&nbsp;prvním okamžiku jsem se mu chtěl vrhnout kolem krku. Zadržela mne pouze rozvaha a&nbsp;zvyk, abych uvažoval o&nbsp;každém kroku, který hodlám podniknout. Začal jsem se tedy po odchodu z&nbsp;modlitebny na něho vyptávat a&nbsp;ti, kdož jej znají, řekli mně, že je to člověk, jejž zradil společník s&nbsp;cesty z&nbsp;Neapole… Jinak bych přece nevěděl, že tak vypravuje.“</p>
			<p class="MLP-text para-style-override-1">„Co mi na tom záleží! Mluv, co jsi viděl v&nbsp;modlitebně!“</p>
			<p class="MLP-text para-style-override-1">„Tobě na tom nezáleží, pane, ale mně na tom záleží jako na vlastní kůži. A&nbsp;poněvadž chci, aby mne mé učení přečkalo, chci se raději vzdát odměny, jakou jsi mi slíbil, nežli vydávat v&nbsp;nebezpečí život z&nbsp;čirého mamonářství, bez kterého jako pravý filosof dovedu žít a&nbsp;hledat božskou pravdu.“</p>
			<p class="MLP-text para-style-override-1">Ale Vinitius přistoupil k&nbsp;němu se zlověstnou tváří a&nbsp;začal mluviti tlumeným hlasem:</p>
			<p class="MLP-text para-style-override-1">„A&nbsp;kdo ti řekl, že tě z&nbsp;Glaukovy ruky potká smrt spíše nežli z&nbsp;mé? Odkud víš, pse, že nebudeš ihned zakopán v&nbsp;mé zahradě?“</p>
			<p class="MLP-text para-style-override-1">Chilon, jenž byl zbabělec, pohlédl na Vinitia a&nbsp;ve mžiku porozuměl, že ještě jedno neprozřetelné slovo a&nbsp;bude po něm neodvratně veta.</p>
			<p class="MLP-text para-style-override-1">„Budu ji hledat, pane, a&nbsp;najdu ji!“ zvolal chvatně.</p>
			<p class="MLP-text para-style-override-1">Nastalo mlčení, za něhož bylo jen slyšeti rychlé oddychování Vinitiovo a&nbsp;vzdálený zpěv otroků, kteří pracovali v&nbsp;zahradě.</p>
			<p class="MLP-text para-style-override-1">Teprve za chvíli Řek, zpozorovav, že se mladý patricius již poněkud uklidnil, jal se mluviti:</p>
			<p class="MLP-text para-style-override-1">„Smrt přešla mimo mne, ale já jsem se na ni díval s&nbsp;takovým klidem jako Sokrates. Ne, pane, neřekl jsem, že se vzdávám pátrání po dívce, chtěl jsem ti jen říci, že pátrání po ní je spojeno pro mne s&nbsp;velikým nebezpečím. Pochyboval jsi svého času, je-li na světě jakýsi Euritius, a&nbsp;třebas i&nbsp;na vlastní oči ses přesvědčil, že syn mého otce ti řekl pravdu, máš mne v&nbsp;podezření, že jsem si Glauka pro tebe jen vymyslil. Pohříchu, kéž by to byl jen výmysl, kéž bych mohl v&nbsp;plném bezpečí chodit mezi křesťany, jako jsem chodíval dříve! Přenechal bych mu za to tu ubohou, starou otrokyni, kterou jsem si koupil před třemi dny, aby pečovala o&nbsp;můj věk a&nbsp;chatrné zdraví. Než Glaukos žije, pane, a&nbsp;kdyby mne spatřil, nespatřil bys mne již ty, ale kdo by ti potom vyhledal dívku?“</p>
			<p class="MLP-text para-style-override-1">Tu se opět odmlčel a&nbsp;začal si stírati slzy, načež pokračoval:</p>
			<p class="MLP-text para-style-override-1">„Dokud však je Glaukos naživu, kterak ji mám hledat, když každým okamžikem se s&nbsp;ním mohu setkat, a&nbsp;až se s&nbsp;ním setkám, je veta po mně a&nbsp;se mnou vezme za své i&nbsp;mé pátrání.“</p>
			<p class="MLP-text para-style-override-1">„Kam míříš? Jaká je tvá rada? A&nbsp;co chceš podniknouti?“ ptal se Vinitius.</p>
			<p class="MLP-text para-style-override-1">„Aristoteles nás učí, pane, že musíme obětovat menší věci velkým, a&nbsp;král Priamus<span class="char-style-override-1"><a id="footnote-19288-273-backlink" class="footnote-link" href="#footnote-19288-273">273</a></span> často říkával, že stáří je těžkým břemenem. Nuže, břemenem stáří a&nbsp;pohrom hroutí se Glaukos odedávna, a&nbsp;to tak těžce, že smrt byla by mu dobrodiním. Čím zajisté podle Seneky je smrt, ne-li vykoupením…?“</p>
			<p class="MLP-text para-style-override-1">„Dělej si šašky z&nbsp;Petronia, ne ze mne, a&nbsp;mluv, co chceš!“</p>
			<p class="MLP-text para-style-override-1">„Je-li šlechetnost šaškovstvím, ať mi bohové dovolí, abych se stal šaškem navždy! Chci, pane, odstranit Glauka, neboť, pokud je naživu on, i&nbsp;můj život i&nbsp;pátrání jsou ve stálém nebezpečí.“</p>
			<p class="MLP-text para-style-override-1">„Nuže, najmi lidi, kteří jej utlukou kyji, já jim zaplatím!“</p>
			<p class="MLP-text para-style-override-1">„Oderou tě, pane, a&nbsp;budou vytloukat později z&nbsp;toho tajemství pro sebe. Lotrů v&nbsp;Římě je tolik, co pískových zrnek v&nbsp;aréně, ale neuvěříš, jak draze si dají zaplatit, když poctivý člověk potřebuje jejich lotroviny. Nikoli, ctihodný tribune! A&nbsp;což, kdyby vigilové dopadli vrahy při činu? Ti by jistě se přiznali, kdo je najal, a&nbsp;měl bys z&nbsp;toho jen nesnáze. Na mne však viny nesvalí, protože jim neřeknu svého jména. Zle činíš, že mi nedůvěřuješ, neboť i&nbsp;když necháváš stranou moji počestnost, měj na paměti, že tu běží o&nbsp;dvě jiné věci: o&nbsp;mou vlastní kůži a&nbsp;o&nbsp;odměnu, jakou jsi mi slíbil.“</p>
			<p class="MLP-text para-style-override-1">„Kolik potřebuješ?“</p>
			<p class="MLP-text para-style-override-1">„Potřebuji tisíc sestercií, neboť měj na paměti, pane, že musím najít poctivé lotry, takové, kteří vezmou-li si závdavek, nezmizejí i&nbsp;s&nbsp;ním beze stopy. Za pořádnou práci pořádný plat! Také by se mi nějaká ta maličkost hodila k&nbsp;tomu, abych si utřel slzy, které proliji ze žalu nad Glaukem. Volám bohy za svědky, že jsem ho měl rád! Dostanu-li dnes tisíc sestercií, bude jeho duše za dva dni v&nbsp;hádu a&nbsp;teprve tam, uchovají-li si duše paměť a&nbsp;dar myšlení, pozná, jak jsem ho měl rád. Lidi vynajdu ještě dnes a&nbsp;prohlásím jim, že od zítřejšího večera za každý den Glaukova života přicházím o&nbsp;sto sestercií. Mám také určitý nápad, který se mi zdá neomylným.“</p>
			<p class="MLP-text para-style-override-1">Vinitius mu ještě jednou slíbil žádanou sumu, ale zakázal mu, aby déle mluvil o&nbsp;Glaukovi, zato však se tázal, jaké jiné přináší noviny, kde za tu dobu byl, co viděl a&nbsp;co objevil. Ale Chilon mu nemohl pověděti mnoho nového. Byl ještě ve dvou modlitebnách a&nbsp;dával pozor na všecky shromážděné, zvláště na ženy, ale nezahlédl žádné, která by se podobala Lygii. Křesťané však jej považují prý za svého a&nbsp;od té doby, co dal peníze, aby mohl býti vykoupen syn Euritiův, mají jej v&nbsp;úctě jako člověka, jenž vstupuje ve šlépěje „Chresta“. Také prý se od nich dověděl, že jeden veliký zákonodárce, jakýsi Pavel z&nbsp;Tarsu, mešká v&nbsp;Římě, že byl uvězněn, poněvadž na něho židé podali stížnost, i&nbsp;rozhodl se, že se s&nbsp;ním seznámí. Ale nejvíce prý jej potěšila jiná zpráva, že totiž nejvyšší kněz celé sekty, který byl učedníkem Kristovým a&nbsp;jemuž onen svěřil správu křesťanství celého světa, rovněž má každým okamžikem přijeti do Říma. Všichni křesťané přejí si ovšem jej spatřiti a&nbsp;naslouchati jeho učení. Dojde prý k&nbsp;nějakým velikým schůzím, jimž bude i&nbsp;on, Chilon, přítomen, ba co více: protože je snadno skrýti se v&nbsp;davu, přivede na ně i&nbsp;Vinitia. Pak najdou Lygii určitě. Až bude Glaukos jednou odstraněn, nebude to nikterak spojeno s&nbsp;velikým nebezpečím. Kdyby došlo k&nbsp;pomstě, pomstili by se arci i&nbsp;křesťané, ale v&nbsp;celku jsou to lidé klidní.</p>
			<p class="MLP-text para-style-override-1">Tu začal Chilon vypravovati s&nbsp;jakýmsi údivem, že nikdy nezpozoroval, že by se oddávali prostopášnostem, otravovali studně a&nbsp;fontány, že by byli nepřáteli lidského pokolení, uctívali osla nebo pojídali maso dětí. Ne, to neviděl! Najde zajisté mezi i&nbsp;nimi takové, kteří za peníze odpraví Glauka, ale jejich učení, pokud mu je známo, k&nbsp;žádným zločinům nevybízí, naopak, přikazuje zlé skutky odpouštěti.</p>
			<p class="MLP-text para-style-override-1">Vinitius pak si vzpomněl, co mu řekla u&nbsp;Akté Pomponie Grecina, a&nbsp;vůbec naslouchal slovům Chilonovým s&nbsp;radostí. Jakkoliv jeho city k Lygii nabývaly zdání nenávisti, zakoušel úlevy, slyše, že učení, které ona i&nbsp;Pomponie vyznávaly, nebylo ani zločinné, ani ohavné. Vyvstávalo však v&nbsp;něm jakési nejasné vědomí, že právě proto, že to jemu neznámé a&nbsp;tajemné uctívání Krista způsobilo rozkol mezi ním a&nbsp;Lygií, začal se toho učení báti a&nbsp;přitom i&nbsp;nenáviděti.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-271" class="footnote-anchor" href="#footnote-19288-271-backlink">271</a> <span> Stopy.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-272" class="footnote-anchor" href="#footnote-19288-272-backlink">272</a> <span> Starořímské město ve střední Itálii.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-273" class="footnote-anchor" href="#footnote-19288-273-backlink">273</a> <span> V&nbsp;řeckém bájesloví trojský král.</span></p>
				</div>
			</div>
		</div>
</body>
</html>