<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-31</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-30" class="MLP-uroven2-kapitola para-style-override-1">XXX</p>
			<p class="MLP-text-bez1radku para-style-override-1">Caesar, vrátiv se do Říma, byl rozezlen, že se vrátil, a&nbsp;za několik dní zahořel již <a id="x.19960"></a>novou touhou po odjezdu do Achaie. Vydal dokonce edikt, v&nbsp;němž prohlásil, že jeho nepřítomnost nepotrvá dlouho a&nbsp;že veřejné záležitosti nebudou tím nikterak vydány jakékoli škodě. A&nbsp;tak ve společnosti Augustianů, mezi nimiž byl i&nbsp;Vinitius, odebral se na Kapitol, aby složil bohům oběti na šťastnou cestu. Leč na druhý den, když navštívil po řadě Vestin chrám, došlo ke příhodě, která způsobila změnu všech úmyslů. Nero nevěřil v&nbsp;bohy, ale bál se jich, zvláště pak tajemná Vesta jej naplňovala takovou bázní, že při pohledu na božství a&nbsp;svatý oheň zježily se mu pojednou vlasy zděšením, sevřely se zuby, otřes proletěl všemi údy a&nbsp;Nero sklesl do náruči Vinitia, který náhodou stál přímo za ním. Byl okamžitě vynesen z&nbsp;chrámu a&nbsp;dopraven na Palatin, kde přesto, že záhy přišel zase k&nbsp;sobě, i&nbsp;přece jen neopustil lože po celý den. Také prohlásil k&nbsp;velikému údivu přítomných, že úmysl odjeti odkládá rozhodně na dobu pozdější, poněvadž prý jej božství tajemně varovalo od spěchu. Za hodinu potom bylo již veřejně ohlašováno po celém Římě, že Caesar, vida zarmoucené tváře obyvatelů, hnut láskou k&nbsp;nim jako otec k&nbsp;dětem, zůstane s&nbsp;nimi, aby se s&nbsp;nimi sdílelo veselí i&nbsp;strasti. Lid rozradostněn rozhodnutím a&nbsp;přitom i&nbsp;jist, že nebudou chyběti hry a&nbsp;rozdávání obilí, houfně se shromáždil před branou palatinskou, jásavě hluče ku poctě božského Caesara. Ten pak přerušil hru v&nbsp;kostky, kterou se bavíval s&nbsp;Augustiany, a&nbsp;řekl:</p>
			<p class="MLP-text para-style-override-1">„Ano, musilo to býti odloženo! Egypt a&nbsp;vláda nad východem nemůže mne minouti podle předpověděti, a&nbsp;proto ani Achaia mi neujde. Dám prokopati korintský Isthmus<span class="char-style-override-1"><a id="footnote-19288-357-backlink" class="footnote-link" href="#footnote-19288-357">357</a></span> a&nbsp;v&nbsp;Egyptě vystavíme takové pomníky, proti nimž se budou pyramidy zdáti dětskou hračkou. Dám vystavěti sfingu, sedmkrát větší té, která se u&nbsp;Memfidy dívá na poušť, ale rozkáži, aby měla moji tvář. Pozdější staletí budou mluviti pouze o&nbsp;tomto pomníku a&nbsp;o&nbsp;mně.“</p>
			<p class="MLP-text para-style-override-1">„Vystavěl sis pomník již svými básněmi, ne sedmkrát, nýbrž třikrát sedmkrát větší nežli pyramida Cheopsova,“ řekl Petronius.</p>
			<p class="MLP-text para-style-override-1">„A&nbsp;co zpěvem?“ tázal se Nero.</p>
			<p class="MLP-text para-style-override-1">„Pohříchu, kéž by ti lidé dovedli vystavěti pomník jako Memnonův, který by se ozýval tvým hlasem za východu slunce! Moře, která sousedí s&nbsp;Egyptem, hemžila by se po věky věků koráby, na nichž by davy ze tří dílů světa pozorně naslouchaly tvé písni.“</p>
			<p class="MLP-text para-style-override-1">„Pohříchu, kdo to dovede?“ pravil Nero.</p>
			<p class="MLP-text para-style-override-1">„Ale můžeš poručiti, aby tvá socha byla vytesána z&nbsp;čediče, kterak řídíš čtyřspřeží.“</p>
			<p class="MLP-text para-style-override-1">„Pravda, učiním tak!“</p>
			<p class="MLP-text para-style-override-1">„Věnuješ dar lidstvu!“</p>
			<p class="MLP-text para-style-override-1">„V&nbsp;Egyptě vezmu si za choť Lunu, která jest vdovou, a&nbsp;budu skutečně bohem.“</p>
			<p class="MLP-text para-style-override-1">„A&nbsp;nám dáš za ženy hvězdy, my pak utvoříme nové souhvězdí, které bude pojmenováno souhvězdím Neronovým. Vitelia však ožeň s&nbsp;Nilem, aby plodil hrochy. Tigellinovi daruj poušť a&nbsp;tím se stane králem šakalů…“</p>
			<p class="MLP-text para-style-override-1">„A&nbsp;co určíš pro mne?“ ptal se Vatinius.</p>
			<p class="MLP-text para-style-override-1">„Kéž ti požehná Apis<span class="char-style-override-1"><a id="footnote-19288-358-backlink" class="footnote-link" href="#footnote-19288-358">358</a></span>! Uspořádal jsi nám tak skvělé hry v&nbsp;Beneventu, že se ti nemohu odvděčiti zlým: zhotov několik párů bot sfinze, které brní nohy při noční rose, a&nbsp;pak budeš zhotovovati obuv pro kolosy, tvořící alej před chrámy. Každý tam najde přiměřené zaměstnání. Domitius Afer na příklad stane se pokladníkem, jelikož je znám svou poctivostí. Mám rád, Caesare, když blouzníš o&nbsp;Egyptě, a&nbsp;rmoutí mne, že jsi odložil úmysl odjeti.“</p>
			<p class="MLP-text para-style-override-1">Nero pak řekl:</p>
			<p class="MLP-text para-style-override-1">„Vaše smrtelné oči ničeho neviděly, protože se božství činí neviditelným každému, jak se mu zlíbí. Vězte, že když jsem byl ve chrámu Vestině, ona sama postavila se u&nbsp;mne a&nbsp;řekla mi do samého ucha: ‚Odlož odjezd!‘ Stalo se to tak neočekávaně, že jsem se polekal, ačkoli za takovou zjevnou péči bohů o&nbsp;mne měl bych jim býti vděčen.“</p>
			<p class="MLP-text para-style-override-1">„Všichni jsme se polekali,“ řekl Tigellinus, „a vestálka Rubrie padla do mdlob.“</p>
			<p class="MLP-text para-style-override-1">„Rubrie!“ řekl Nero. „Jakou má sněhobílou šíji!“</p>
			<p class="MLP-text para-style-override-1">„Ale rdí se při pohledu na tebe, Caesare…“</p>
			<p class="MLP-text para-style-override-1">„Ano, zpozoroval jsem to i&nbsp;já! Je to zvláštní! Vestálka! Jest cosi božského v&nbsp;každé vestálce a&nbsp;Rubrie jest velice krásná.“</p>
			<p class="MLP-text para-style-override-1">Tu se na chvíli zamyslil, načež se tázal:</p>
			<p class="MLP-text para-style-override-1">„Povězte mi, proč se lidé bojí Vesty více nežli jiných bohů? Co je v&nbsp;tom? Hle, mne samého zachvátila úzkost, ač jsem nejvyšším knězem! Pamatuji se jen, že jsem padal naznak a&nbsp;byl bych se skácel k&nbsp;zemi, kdyby mne kdosi nebyl zachytil. Kdo mne zachytil?“</p>
			<p class="MLP-text para-style-override-1">„Já!“ odpověděl Vinitius.</p>
			<p class="MLP-text para-style-override-1">„Ach, ty, krutý Aree! Proč jsi nebyl v&nbsp;Beneventu? Řeklo se mi, že jsi nemocen, a&nbsp;opravdu, jsi ve tváři přepadlý. Ale slyšel jsem, že tě Kroto chtěl zavražditi. Je to pravda?“</p>
			<p class="MLP-text para-style-override-1">„Tak jest, zlomil mi ruku, ale ubránil jsem se.“</p>
			<p class="MLP-text para-style-override-1">„Zlomenou rukou?“</p>
			<p class="MLP-text para-style-override-1">„Pomohl mi jakýsi barbar, který byl silnější nežli Kroto.“</p>
			<p class="MLP-text para-style-override-1">Nero pohlédl na něho s&nbsp;údivem.</p>
			<p class="MLP-text para-style-override-1">„Silnější nežli Kroto? Žertuješ snad? Kroto byl nejsilnější z&nbsp;lidí a&nbsp;teď je Sifax z&nbsp;Ethiopie<span class="char-style-override-1"><a id="footnote-19288-359-backlink" class="footnote-link" href="#footnote-19288-359">359</a></span>.“</p>
			<p class="MLP-text para-style-override-1">„Pravím ti, Caesare, co jsem viděl na vlastní oči.“</p>
			<p class="MLP-text para-style-override-1">„Kde je ta perla? Nestal se králem nemorenským?“</p>
			<p class="MLP-text para-style-override-1">„Nevím, Caesare. Ztratil jsem jej s&nbsp;očí.“</p>
			<p class="MLP-text para-style-override-1">„Nevíš ani, z&nbsp;jakého je národa?“</p>
			<p class="MLP-text para-style-override-1">„Měl jsem zlomenou ruku, proto jsem se ho nemohl na nic vyptati.“</p>
			<p class="MLP-text para-style-override-1">„Pátrej po něm a&nbsp;najdi jej!“</p>
			<p class="MLP-text para-style-override-1">Nato řekl Tigellinus:</p>
			<p class="MLP-text para-style-override-1">„Já si to vezmu na starost.“</p>
			<p class="MLP-text para-style-override-1">Nero však pokračoval k&nbsp;Vinitiovi:</p>
			<p class="MLP-text para-style-override-1">„Děkuji ti, že jsi mne zachytil. Mohl jsem si roztříštiti hlavu, kdybych byl padl. Býval jsi druhdy dobrým společníkem, ale od té doby, co je válka a&nbsp;co sloužíš pod Corbulem, nějak jsi zdivočel a&nbsp;zřídka tě vídám.“</p>
			<p class="MLP-text para-style-override-1">Načež, odmlčev se na chvíli, pravil:</p>
			<p class="MLP-text para-style-override-1">„Jak se daří oné dívce&nbsp;– té, co je příliš úzká v&nbsp;kyčlích&nbsp;–, do které ses zamiloval a&nbsp;kterou jsem odňal pro tebe Aulům…?“</p>
			<p class="MLP-text para-style-override-1">Vinitius upadl do rozpaků, ale Petronius okamžitě mu přispěl ku pomoci:</p>
			<p class="MLP-text para-style-override-1">„Založím se, pane, že zapomněl,“ řekl. „Vidíš jeho rozpaky? Zeptej se ho, kolik jich měl od té doby, a&nbsp;já ti neručím, dovede-li i&nbsp;nato odpověděti. Vinitiové jsou statní vojáci, ale ještě lepší kohouti. Potřebují hejna. Potrestej ho za to, pane, a&nbsp;nepozvi ho na hostinu, jakou nám slibuje uspořádati Tigellinus na tvoji počest u&nbsp;rybníku Agrippova.“</p>
			<p class="MLP-text para-style-override-1">„Ne, ne, neučiním tak! Doufám v&nbsp;Tigellina, že právě tam nebude chyběti hejno.“</p>
			<p class="MLP-text para-style-override-1">„Měly by snad chyběti Charitky tam, kde bude Amor?“ odpověděl Tigellinus.</p>
			<p class="MLP-text para-style-override-1">Nero však řekl:</p>
			<p class="MLP-text para-style-override-1">„Nuda mne souží! Zůstal jsem z&nbsp;vůle bohyně v&nbsp;Římě, ale ten je mi protivný. Odjedu do Antia. Dusím se v&nbsp;těch těsných ulicích, mezi těmi padajícími domy, mezi těmi hnusnými zákoutími. Smrdutý vzduch zalétá až sem do mého domu a&nbsp;do mých zahrad. Ach, kéž by zemětřesení zničilo Řím, kéž by nějaký rozhněvaný bůh srovnal jej se zemí! Pak teprve bych vám ukázal, jak se má stavěti město, které jest hlavou světa a&nbsp;mým sídlem.“</p>
			<p class="MLP-text para-style-override-1">„Caesare,“ odpověděl Tigellinus, „pravíš: ‚Kéž by nějaký rozhněvaný bůh zničil město!‘&nbsp;– není-liž pravda?“</p>
			<p class="MLP-text para-style-override-1">„Ano! Nu, co?“</p>
			<p class="MLP-text para-style-override-1">„Což nejsi bohem?“</p>
			<p class="MLP-text para-style-override-1">Nero mávl rukou s&nbsp;výrazem nevrlosti, načež řekl:</p>
			<p class="MLP-text para-style-override-1">„Uvidíme, co nám uspořádáš na rybnících Agrippových! Potom odjedu do Antia. Vy všichni jste ještě malí, a&nbsp;proto nechápete, že potřebuji velikých věcí.“</p>
			<p class="MLP-text para-style-override-1">To praviv, zamhouřil oči, dávaje tím najevo, že potřebuje odpočinku. Proto seAugustiani začali rozcházeti. Petronius odešel s&nbsp;Vinitiem a&nbsp;řekl k&nbsp;němu:</p>
			<p class="MLP-text para-style-override-1">„Jsi tedy vybídnut, aby ses zúčastnil zábavy. Rudobradý se vzdal cesty, ale bude zato hýřiti více než kdykoli jindy a&nbsp;uvelebil se v&nbsp;městě jako ve vlastním domě. Hleď i&nbsp;ty, abys v&nbsp;hýření nalezl vyražení a&nbsp;zapomenutí! U&nbsp;ďasa, podmanili jsme si přece svět a&nbsp;máme právo se baviti! Jsi, Marku, velice hezký hoch a&nbsp;tomu připisuji částečně příchylnost, jakou k&nbsp;tobě chovám. U&nbsp;efeské Diany, kdybys mohl viděti své spojené brvy i&nbsp;svoji tvář, ve které je patrna stará krev Quiritů! Tak jest! Kdyby nebylo té divoké nauky, Lygie byla by dnes ve tvém domě. Pokus se ještě dokázati mi, že to nejsou nepřátelé života a&nbsp;lidí…! Zachovali se k&nbsp;tobě hezky, můžeš jim tedy býti vděčen, ale já bych na tvém místě pojal k&nbsp;té nauce nenávist a&nbsp;hledal rozkoš tam, kde lze ji nalézti. Jsi krásný hoch, opakuji to, a&nbsp;v&nbsp;Římě se to hemží rozvedenými ženami.“</p>
			<p class="MLP-text para-style-override-1">„Divím se jen, že to všecko tě ještě neunavuje!“ odpověděl Vinitius.</p>
			<p class="MLP-text para-style-override-1">„Kdo ti to řekl? Mne to unavuje již odedávna, ale nejsem ve tvých letech. Ostatně, mám jiné záliby, které ti chybějí. Mám rád knihy, jichž ty nemáš rád, mám rád poesii, která tě nudí, mám rád poháry, gemmy a&nbsp;mnoho věcí, na které se ty nedíváš, mám bolesti v&nbsp;kříži, kterých ty nemíváš, a&nbsp;konečně jsem nalezl Eunike, kdežto ty jsi ničeho podobného nenašel… Mně je doma dobře mezi arcidíly, kdežto z&nbsp;tebe nikdy neudělám estéta. Vím, že v&nbsp;životě nenajdu již ničeho více nad to, co jsem nalezl, ty však sám nevíš, že stále ještě doufáš a&nbsp;hledáš. Kdyby na tebe přišla smrt, zemřel bys přes všecku svoji odvahu a&nbsp;všechny smutky údivem, že je nutno již opustiti svět, kdežto já bych ji přijal jako nezbytí, jsa přesvědčen, že není na celém světě jahod, kterých bych nebyl okusil. Nepospíchám, ale nebudu zase otáleti, vynasnažím se jen, aby mně bylo do poslední chvíle veselo. Na světě jsou veselí skeptikové. Stoikové jsou pro mne hlupáky, ale stoicismus přinejmenším otužuje, kdežto tvoji křesťané uvádějí do světa smutek, jenž jest v&nbsp;životě tím, čím déšť v&nbsp;přírodě. Víš, co jsem zvěděl?&nbsp;– Nuže, o&nbsp;slavnostech, které uspořádá Tigellinus, budou na březích rybníků zřízeny lupanary<span class="char-style-override-1"><a id="footnote-19288-360-backlink" class="footnote-link" href="#footnote-19288-360">360</a></span> a&nbsp;v&nbsp;těch budou shromážděny ženy z&nbsp;nejpřednějších domů v&nbsp;Římě. Což by se nenašla aspoň jedna dosti hezká, aby tě mohla potěšiti…? Budou tam i&nbsp;panny, které vstoupí do světa po prvé… jako nymfy. Takové jest naše římské císařství… Je již teplo! Polední vítr zahřeje vody a&nbsp;neobsype nahých těl otoky. Ty pak, Narcise, věz, že se nenajde ani jedna, která by ti odolala, ani jedna&nbsp;– byť byla vestálkou!“</p>
			<p class="MLP-text para-style-override-1">Vinitius počal se tlouci dlaní do hlavy jako člověk, jenž věčně je zaujat jedinou myšlenkou.</p>
			<p class="MLP-text para-style-override-1">„Bylo třeba štěstí, abych se setkal s&nbsp;takovou jedinou…“</p>
			<p class="MLP-text para-style-override-1">„A&nbsp;kdo to způsobil, ne-li křesťané…! Lidé však, jejichž heslem jest kříž, nemohou býti jiní. Slyš mne! Řecko bylo krásné a&nbsp;stvořilo moudrost světa, my však jsme stvořili sílu&nbsp;– ale co myslíš, co může stvořiti tato nauka? Víš-li, nuže, objasni mi to, neboť, u&nbsp;Polluxe, nemohu se toho domysliti!“</p>
			<p class="MLP-text para-style-override-1">Vinitius pokrčil rameny.</p>
			<p class="MLP-text para-style-override-1">„Zdálo by se, že se bojíš, abych se nestal křesťanem.“</p>
			<p class="MLP-text para-style-override-1">„Bojím se, aby sis nezkazil život! Nedovedeš-li býti Řeckem, budiž Římem! Vládni a&nbsp;užívej! Naše ztřeštěnosti mají proto jakýsi smysl, že právě v&nbsp;nich vězí taková myšlenka. Rudobradým zhrdám, protože je to šašek-Řek. Kdyby se pokládal za Římana, přiznal bych mu, že je v&nbsp;právu, když si dovoluje ztřeštěnosti. Slib mi, že teď, až se vrátíš domů a&nbsp;zastihneš nějakého křesťana, ukážeš mu jazyk. Bude-li to Glaukos lékař, nebude se tomu ani diviti. Na shledanou na Agrippově rybníku!“</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-357" class="footnote-anchor" href="#footnote-19288-357-backlink">357</a> <span> Průliv mezi Řeckem a Peloponésem.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-358" class="footnote-anchor" href="#footnote-19288-358-backlink">358</a> <span> Posvátný egyptský býk.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-359" class="footnote-anchor" href="#footnote-19288-359-backlink">359</a> <span> Souhrnné starořecké označení zemí s&nbsp;obyvatelstvem tmavé pleti.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-360" class="footnote-anchor" href="#footnote-19288-360-backlink">360</a> <span> Nevěstince.</span></p>
				</div>
			</div>
		</div>
</body>
</html>