<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-5</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-4" class="MLP-uroven2-kapitola para-style-override-1">IV</p>
			<p class="MLP-text-bez1radku para-style-override-1">Petronius slibu opravdu dostál.</p>
			<p class="MLP-text para-style-override-1">Nazítří, po návštěvě u&nbsp;Chrisothem<a id="x.19367"></a>idy, spal sice po celý den, ale k&nbsp;večeru dal se zanésti na Palatin a&nbsp;měl s&nbsp;Neronem důvěrný rozhovor, jehož výsledkem bylo, že třetí den objevil se před domem Plautiovým centurio v&nbsp;čele hloučku praetoriánských<span class="char-style-override-1"><a id="footnote-19288-173-backlink" class="footnote-link" href="#footnote-19288-173">173</a></span> vojáků.</p>
			<p class="MLP-text para-style-override-1">Časy byly nejisté a&nbsp;strašlivé. Poslové tohoto druhu byli nejčastěji také zvěstovateli smrti. Proto v&nbsp;okamžiku, ve kterém centurio udeřil kladívkem na dveře Aulovy a&nbsp;kdy správce atria ohlásil, že v&nbsp;síni jsou vojáci, zavládlo zděšení po celém domě. Rodina ihned obklopila starého vůdce, jelikož nikdo nepochyboval, že nebezpečí sneslo se především na něho. Pomponie, objavši rukama jeho krk, přitiskla se k&nbsp;němu všemi silami a&nbsp;její zsinalá ústa rychle se pohybovala, vyslovujíce nějaká tichá slova; Lygie s&nbsp;tváří bledou jako plátno líbala mu ruku; malý Aulus chytal se tógy&nbsp;– z&nbsp;chodeb, z&nbsp;pokojů, ležících v&nbsp;patře a&nbsp;určených pro služebné ženy, z&nbsp;čeledníku, z&nbsp;lázní, z&nbsp;klenutých dolejších příbytků, z&nbsp;celého domu začaly se hrnouti hloučky otroků a&nbsp;otrokyň. Daly se slyšeti výkřiky: <span class="MLP-znak-kurziva-11b">„Heu, heu, me miserum!“</span><span class="char-style-override-1"><a id="footnote-19288-174-backlink" class="footnote-link" href="#footnote-19288-174">174</a></span>&nbsp;– ženy propukly ve veliký pláč; některé si již začaly drásati tváře nebo hlavy pokrývati šátky.</p>
			<p class="MLP-text para-style-override-1">Pouze sám starý vůdce, uvyklý po celá léta dívati se smrti přímo ve tvář, zůstal kliden a&nbsp;jen jeho krátký orlí obličej jako by pojednou byl vytesán z&nbsp;kamene. Za chvíli, ztišiv pokřiky a&nbsp;poničiv služebným lidem, aby se rozešli, řekl:</p>
			<p class="MLP-text para-style-override-1">„Pusť mne, Pomponie! Nadešla-li mi doba poslední, budeme míti ještě kdy, abychom se rozloučili.“</p>
			<p class="MLP-text para-style-override-1">A&nbsp;zlehka ji odstrčil&nbsp;– ona pak řekla:</p>
			<p class="MLP-text para-style-override-1">„Kéž by tvůj osud byl zároveň i&nbsp;mým&nbsp;– ó,&nbsp;Aule!“</p>
			<p class="MLP-text para-style-override-1">Potom, padnuvši na kolena, začala se modliti s&nbsp;onou silou, jakou může dodati jediné strach o&nbsp;drahou bytost.</p>
			<p class="MLP-text para-style-override-1">Aulus přešel do atria, kde na něho čekal centurio. Byl to starý Caius Hasta, jeho bývalý podřízený a&nbsp;druh z&nbsp;britanských válek.</p>
			<p class="MLP-text para-style-override-1">„Buď vítán, vůdce!“ řekl. „Přináším ti Caesarův rozkaz a&nbsp;pozdrav! Hle, zde jsou tabulky a&nbsp;odznak, že přicházím v&nbsp;jeho jméně!“</p>
			<p class="MLP-text para-style-override-1">„Jsem vděčen Caesarovi za jeho pozdrav a&nbsp;rozkaz vykonám,“ odvětil Aulus. „Buď vítán, Hasto, a&nbsp;mluv, s&nbsp;jakým pokynem přichá­zíš!“</p>
			<p class="MLP-text para-style-override-1">„Aule Plautie!“ začal Hasta. „Caesar zvěděl, že ve tvém domě mešká dcera krále Lygů, kterou onen král ještě za života božského Claudia odevzdal do rukou Římanů jako rukojmí, že hranice impéria nikdy nebudou porušena Lygy. Božský Nero je ti vděčen, vůdce, za to, že jsi jí tolik let dopřával u&nbsp;sebe pohostinství, nechtěje však déle zatěžovati tvého domu, jakož i&nbsp;maje na paměti, že dívka jako rukojmí má býti pod ochranou samého Caesara a&nbsp;senátu&nbsp;– rozkazuje ti, abys ji vydal do mých rukou.“</p>
			<p class="MLP-text para-style-override-1">Aulus byl příliš vojákem a&nbsp;nadto i&nbsp;otužilým mužem, aby vzhledem k&nbsp;rozkazu dovolil si dáti najevo lítost, řekl zbytečné slovo nebo si postěžoval. Nicméně vráska náhlého hněvu i&nbsp;bolesti objevila se mu na čele. Před takovým svraštěním obočí třásly se kdysi britanské legie&nbsp;– a&nbsp;dokonce i&nbsp;v&nbsp;tomto okamžiku ještě zračil se na tváři Hastově strach. Ale nyní před rozkazem cítil se Aulus Plautius bezbranným. Nějakou dobu se díval na tabulky, na odznak, načež, zvednuv oči na starého centuriona, řekl již klidně:</p>
			<p class="MLP-text para-style-override-1">„Sečkej, Hasto, v&nbsp;atriu, nežli ti žena rukojmí bude vydána.“</p>
			<p class="MLP-text para-style-override-1">A&nbsp;po těch slovech přešel na druhý konec domu do sálu zvaného oecus, kde Pomponie Grecina, Lygie a&nbsp;malý Aulus čekali na něho v&nbsp;nepokoji a&nbsp;úzkostech.</p>
			<p class="MLP-text para-style-override-1">„Nikomu nehrozí smrt ani vyhnanství na daleké ostrovy,“ řekl, „ale přece jen Caesarův posel je zvěstovatelem neštěstí. O&nbsp;tebe jde, Lygie!“</p>
			<p class="MLP-text para-style-override-1">„O&nbsp;Lygii?“ zvolala s&nbsp;údivem Pomponie.</p>
			<p class="MLP-text para-style-override-1">„Tak jest!“ odvětil Aulus.</p>
			<p class="MLP-text para-style-override-1">A&nbsp;obrátiv se k&nbsp;dívce, jal se mluviti:</p>
			<p class="MLP-text para-style-override-1">„Lygie, byla jsi vychována v&nbsp;našem domě jako naše vlastní dítě a&nbsp;my oba, já i&nbsp;Pomponie, máme tě rádi jako dceru. Ale ty víš, že nejsi naší dcerou. Jsi rukojmí, dána zárukou tvým národem Římu, a&nbsp;péče o&nbsp;tebe náleží Caesarovi. Nuže, Caesar vezme tě k&nbsp;sobě z&nbsp;našeho domu!“</p>
			<p class="MLP-text para-style-override-1">Vůdce mluvil klidně, ale nějak podivným, nezvyklým hlasem. Lygie naslouchala jeho slovům, pomžikávajíc očima, jako by nerozuměla, oč běží. Tváře Pomponie se pokryly bledostí; ve dveřích, vedoucích z&nbsp;chodby do oecu, začaly se opět ukazovati ulekané obličeje otrokyň.</p>
			<p class="MLP-text para-style-override-1">„Vůle Caesarova musí býti splněna!“ řekl Aulus.</p>
			<p class="MLP-text para-style-override-1">„Aule!“ zvolala Pomponie, rukama objímajíc dívku, jako by ji chtěla brániti. „Lépe by pro ni bylo, aby zemřela.“</p>
			<p class="MLP-text para-style-override-1">Lygie, tulíc se k&nbsp;její hrudi, opakovala: „Matko! Matko!“&nbsp;– nemohouc vypraviti ze sebe kromě lkání jiná slova.</p>
			<p class="MLP-text para-style-override-1">„Kdybych byl na světě sám,“ řekl chmurně, „nevydal bych jí živé&nbsp;– a&nbsp;příbuzní ještě dnes by mohli přinésti za nás obětní dary ‚Jovi Liberatori‘<span class="char-style-override-1"><a id="footnote-19288-175-backlink" class="footnote-link" href="#footnote-19288-175">175</a></span>… Nicméně nemám práva ničiti tebe a&nbsp;naše dítě, které se může dožíti šťastnějších dob… Odeberu se ještě dnes k&nbsp;Caesarovi a&nbsp;budu ho snažně prositi, aby rozkaz změnil. Vyslyší-li mne, nevím. Zatím buď zdráva, Lygie, a&nbsp;věz, že já i&nbsp;Pomponie vždy jsme blahořečili dnu, ve kterém jsi zasedla u&nbsp;našeho domácího krbu.“</p>
			<p class="MLP-text para-style-override-1">To praviv, položil jí ruku na hlavu, ale ač se snažil zachovati klid, přece jen ve chvíli, když k&nbsp;němu otočila oči, zalité slzami, a&nbsp;pak, chopivši se jeho ruky, začala ji tisknouti ke rtům, v&nbsp;jeho hlase zachvěl se hluboký, otcovský žal.</p>
			<p class="MLP-text para-style-override-1">„S&nbsp;bohem, radosti naše a&nbsp;světlo očí našich!“ řekl.</p>
			<p class="MLP-text para-style-override-1">A&nbsp;rychle odešel zpět do atria, aby zabránil tomu, že by podlehl pohnutí, nedůstojnému Římana a&nbsp;vůdce.</p>
			<p class="MLP-text para-style-override-1">Zatím Pomponie, odvedši Lygii do cubicula<span class="char-style-override-1"><a id="footnote-19288-176-backlink" class="footnote-link" href="#footnote-19288-176">176</a></span>, začala ji konejšiti, těšiti, dodávati jí útěchy a&nbsp;mluviti slova, divně znějící v&nbsp;domě, ve kterém hned vedle, v&nbsp;sousedním pokoji, stálo ještě „lararium“<span class="char-style-override-1"><a id="footnote-19288-177-backlink" class="footnote-link" href="#footnote-19288-177">177</a></span> a&nbsp;krb, na němž Aulus Plautius, věren dávnému obyčeji, kladl obětní dary domácím bohům. Nuže, doba zkoušek nadešla! Kdysi Virginius<span class="char-style-override-1"><a id="footnote-19288-178-backlink" class="footnote-link" href="#footnote-19288-178">178</a></span> proklál prsa vlastní dcery, aby ji vysvobodil z&nbsp;rukou Appiových<span class="char-style-override-1"><a id="footnote-19288-179-backlink" class="footnote-link" href="#footnote-19288-179">179</a></span>; ještě dávněji dobrovolně zaplatila Lukrecie<span class="char-style-override-1"><a id="footnote-19288-180-backlink" class="footnote-link" href="#footnote-19288-180">180</a></span> svoji hanbu životem. Caesarův dům jest pelechem hanby, zla, zločinu.&nbsp;– „My však, Lygie, víme, proč nemáme práva vztáhnouti ruku na sebe…!“ Tak jest…! Ten zákon, pod nímž obě žijí, jest jiný, větší, posvátnější. Dovoluje však brániti se proti zlu i&nbsp;hanbě, byť bylo nutno zaplatiti onu obranu životem mukami. Kdo vychází čist z&nbsp;příbytku zkázy, tím větší jest jeho zásluha. Země je takovým příbytkem, ale na štěstí život jest jediným mžikem oka a&nbsp;my vstáváme z&nbsp;mrtvých jen z&nbsp;hrobu, za nímž nevládne již Nero, nýbrž Milosrdenství&nbsp;– a&nbsp;místo bolesti je tam radost, místo slz veselí.</p>
			<p class="MLP-text para-style-override-1">Pak jala se mluviti o&nbsp;sobě. Ano, jest klidná&nbsp;– ale ani v&nbsp;jejích prsou nechybí bolestné rány. Na očích jejího Aula leží zajisté ještě bělmo, ještě se na něho nesnesl zdroj světla. Není jí rovněž dovoleno, aby vychovávala syna v&nbsp;Pravdě.&nbsp;– A&nbsp;když si tedy pomyslí, že může tomu tak býti do konce života a&nbsp;že může nadejíti okamžik rozloučení s&nbsp;nimi, rozloučení stokrát vážnějšího a&nbsp;hroznějšího, nežli je to dočasné&nbsp;– nedovede ani pochopiti, jakým způsobem bude s&nbsp;to, aby žila bez nich šťastna, a&nbsp;to i&nbsp;v&nbsp;nebi. A&nbsp;mnoho nocí již proplakala, mnohý čas strávila na modlitbách, žebrajíc o&nbsp;slitování a&nbsp;milost. Ale obětuje svoji bolest Bohu&nbsp;– a&nbsp;čeká, důvěřuje. A&nbsp;když nyní nová ji potkává rána, když ukrutníkův rozkaz jí odnímá drahou hlavu&nbsp;– tu, kterou Aulus nazval světlem očí, ještě důvěřuje, věříc, že je větší síla nežli Neronova&nbsp;– a&nbsp;Milosrdenství že jest mocnější než jeho zloba.</p>
			<p class="MLP-text para-style-override-1">A&nbsp;ještě pevněji přitiskla na prsa hlavu dívky, ta pak se za chvíli svezla k&nbsp;jejím kolenům, a&nbsp;ukryvši oči v&nbsp;záhybech jejího pepla<span class="char-style-override-1"><a id="footnote-19288-181-backlink" class="footnote-link" href="#footnote-19288-181">181</a></span>, zůstala takto po dlouhou dobu v&nbsp;mlčení, ale když se konečně zvedla, bylo na její tváři viděti již trochu uklidnění.</p>
			<p class="MLP-text para-style-override-1">„Je mi tě líto, matko, je líto otce i&nbsp;bratra, ale vím, že odpor by nebyl nic platen a&nbsp;zahubil by nás všecky. Zato však ti slibuji, že tvých slov nikdy nezapomenu v&nbsp;domě Caesarově.“</p>
			<p class="MLP-text para-style-override-1">Ještě jednou se jí vrhla kolem krku a&nbsp;pak, když obě vyšly do oecu, začala se loučiti s&nbsp;malým Plautiem&nbsp;– se starouškem Řekem, který byl jejich učitelem, se svou dozorkyní obleků, která byla kdysi její chůvou, i&nbsp;se všemi otroky.</p>
			<p class="MLP-text para-style-override-1">Jeden z&nbsp;nich, vysoký a&nbsp;ramenatý Lyg, jemuž v&nbsp;domě říkali Ursus a&nbsp;jenž svého času společně s&nbsp;matkou Lygliinou i&nbsp;s&nbsp;ní přibyl s&nbsp;ostatními služebnými lidmi do tábora Římanů, padl nyní k&nbsp;jejím nohám a&nbsp;pak se uklonil až k&nbsp;nohám Pomponie, řka:</p>
			<p class="MLP-text para-style-override-1">„Ó,&nbsp;domina, dovol mi, abych následoval svou velitelku, abych jí sloužil a&nbsp;bděl nad ní v&nbsp;domě Caesarově!“</p>
			<p class="MLP-text para-style-override-1">„Nejsi naším služebníkem, nýbrž Lygiiným,“ odvětila Pomponie Grecina, „ale zdaž budeš připuštěn ke dveřím Caesarovým? A&nbsp;jakým způsobem budeš s&nbsp;to, abys nad ní bděl?“</p>
			<p class="MLP-text para-style-override-1">„Nevím, domina, vím jen, že drtím železo ve svých rukou jako dřevo…“</p>
			<p class="MLP-text para-style-override-1">Aulus Plautius, který přišel v&nbsp;tom okamžiku, zvěděv, oč běží, nejen se nestavěl proti úmyslu Ursově, nýbrž prohlásil, že ani nemají práva, aby jej zadržovali. Posílají odtud Lygii jako ženu rukojmí, které se domáhá Caesar&nbsp;– tudíž jsou povinni odeslati její družinu, která přechází i&nbsp;s&nbsp;ní pod ochranu Caesarovu. Tu zašeptal Pomponii, že pod záminkou družiny může jí přikázati tolik otrokyň, kolik uzná za vhodno&nbsp;– neboť centurio nemůže odmítnouti jejich přivzetí.</p>
			<p class="MLP-text para-style-override-1">Pro Lygii byla v&nbsp;tom jakási útěcha, Pomponie pak byla rovněž tomu ráda, že ji může obklopiti služebnými lidmi svého výběru. A&nbsp;tak tedy kromě Ursa přikázala jí starou dozorkyni oblekárny, dvě kyperské ženy, zběhlé v&nbsp;česání, a&nbsp;dvě lázeňské dívky germánské. Její volba padla výhradně na vyznavače nového učení, a&nbsp;jelikož i&nbsp;Ursus je vyznával již několik let, mohla Pomponie spolehnouti na věrnost onoho služebného hloučku a&nbsp;přitom těšiti se myšlenkou, že v&nbsp;domě Caesarově budou zaseta zrnka pravdy.</p>
			<p class="MLP-text para-style-override-1">Také napsala několik slov, doporučujíc Lygii ochraně Neronovy otrokyně Akté, obdařené svobodou. Pomponie sice jí nevídala na schůzích vyznavačů nového učení, nicméně slyšela od nich, že Akté jim nikdy neodpírá služeb a&nbsp;že dychtivě čte listy Pavla z&nbsp;Tarsu. Ostatně bylo jí známo, že mladá osvobozenkyně žije v&nbsp;neustálém zármutku, že jest bytostí, lišící se ode všech domácích žen Neronových, a&nbsp;že vůbec je dobrým duchem paláce.</p>
			<p class="MLP-text para-style-override-1">Hasta se uvolil, že sám doručí list Akté. Považuje také za přirozeno, že dcera královská musí míti družinu svého služebnictva, nečinil nejmenších nesnází proti tomu, aby vzato bylo do paláce, a&nbsp;spíše se divil jeho malému počtu. Nicméně prosil o&nbsp;spěch, maje obavu, aby nebyl v&nbsp;podezření, že mu chybí horlivost v&nbsp;plnění rozkazů. Hodina rozloučení nadešla. Oči Pomponie i&nbsp;Lygie opět se zalily slzami; Aulus ještě jednou vložil ruku na její hlavu a&nbsp;za chvíli vojáci, přivoláni křikem malého Aula, který v&nbsp;obraně sestry vyhrožoval centurionovi svými malými pěstmi&nbsp;– odváděli Lygii do domu Caesarova.</p>
			<p class="MLP-text para-style-override-1">Ale starý vůdce rozkázal, aby mu byla připravena lektika, zatím pak, uzamknuv se s&nbsp;Pomponií do pinakotéky<span class="char-style-override-1"><a id="footnote-19288-182-backlink" class="footnote-link" href="#footnote-19288-182">182</a></span>, sousedící s&nbsp;oecem, řekl k&nbsp;ní:</p>
			<p class="MLP-text para-style-override-1">„Slyš mne, Pomponie! Odeberu se k&nbsp;Caesarovi, ač mám za to, že marně, a&nbsp;přesto, že slovo Senekovo u&nbsp;něho již nic neznamená, zajdu i&nbsp;k&nbsp;Senekovi. Dnes mají větší význam Sofonius, Tigellinus, Petronius nebo Vatinius… Co se týče Caesara, snad ani neslyšel v&nbsp;životě o&nbsp;národě Lygů, a&nbsp;vyžádal-li si vydání Lygie jako rukojmí, pak proto, že jej k&nbsp;tomu někdo přemluvil, a&nbsp;je snadno uhodnouti, kdo to mohl býti.“</p>
			<p class="MLP-text para-style-override-1">A&nbsp;ona pojednou zvedla k&nbsp;němu oči:</p>
			<p class="MLP-text para-style-override-1">„Petronius…?“</p>
			<p class="MLP-text para-style-override-1">„Tak jest.“</p>
			<p class="MLP-text para-style-override-1">Nastala chvíle mlčení, načež vůdce pokračoval: „Hle, co to jest, vpustíme-li přes práh některého z&nbsp;těch lidí, nemajících cti a&nbsp;svědomí! Prokleta budiž chvíle, ve které Vinitius vešel do našeho domu! On to byl, jenž přivedl k&nbsp;nám Petronia. Běda Lygii, neboť nikoli o&nbsp;rukojmí jim běží, nýbrž o&nbsp;souložnici!“</p>
			<p class="MLP-text para-style-override-1">A&nbsp;jeho řeč stala se ještě šeplavější než jindy hněvem, bezmocným vztekem a&nbsp;lítostí nad děckem, jež přijali za své. Nějakou dobu vedl zápas sám se sebou a&nbsp;pouze zaťaté pěsti svědčily o&nbsp;tom, jak těžký je ten vnitřní boj.</p>
			<p class="MLP-text para-style-override-1">„Ctil jsem až dosud bohy,“ řekl, „ale v&nbsp;tomto okamžiku se domnívám, že není jich nad světem a&nbsp;že jest jen jeden, zlý, sveřepý a&nbsp;ohavný, jehož jméno jest Nero.“</p>
			<p class="MLP-text para-style-override-1">„Aule!“ pravila Pomponie, „Nero jest jen hrstkou ztuchlého prachu proti Bohu!“</p>
			<p class="MLP-text para-style-override-1">On pak začal choditi širokými kroky po mosaice pinakotéky. V&nbsp;jeho životě byly jen veliké činy, ale nebylo velikých pohrom, a&nbsp;proto nebyl jim uvyklý. Starý voják přilnul k&nbsp;Lygii více, nežli sám věděl, a&nbsp;nyní se nedovedl smířiti s&nbsp;myšlenkou, že ji ztratí. Kromě toho cítil, že jest potupen. Těžce nad ním spočinula ruka, kterou zhrdal, a&nbsp;zároveň cítil, že proti té moci jest jeho moc ničím.</p>
			<p class="MLP-text para-style-override-1">Ale když konečně potlačil v&nbsp;sobě hněv, který mu kalil smysly, řekl:</p>
			<p class="MLP-text para-style-override-1">„Mám za to, že Petronius neodňal nám jí pro Caesara, poněvadž by se nechtěl vydati zlobě Poppaeině. Nuže, buďto pro sebe, nebo pro Vinitia… Ještě dnes to zvím.“</p>
			<p class="MLP-text para-style-override-1">A&nbsp;za chvíli jej odnášela lektika směrem k&nbsp;Palatinu, Pomponie pak, osaměvši, odešla k&nbsp;malému Aulovi, který nepřestával plakati pro sestru a&nbsp;hroziti Caesarovi.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-173" class="footnote-anchor" href="#footnote-19288-173-backlink">173</a> <span> Pretoriáni – osobní stráž římských císařů.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-174" class="footnote-anchor" href="#footnote-19288-174-backlink">174</a> <span> Běda, běda mně ubohému!</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-175" class="footnote-anchor" href="#footnote-19288-175-backlink">175</a> <span> Jupiter Osvoboditel.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-176" class="footnote-anchor" href="#footnote-19288-176-backlink">176</a> <span> Ložnice.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-177" class="footnote-anchor" href="#footnote-19288-177-backlink">177</a><span> </span><span> Kaplička nebo výklenek v&nbsp;peristylu, kde byly uloženy sošky domácích bůž­ků.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-178" class="footnote-anchor" href="#footnote-19288-178-backlink">178</a> <span> Římský setník, původce vzbouření lidu proti vysokému hodnostáři Ap­piovi v&nbsp;5. st. př. n. l., jeho dceru přiřkl Appius jednomu ze svých klientů.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-179" class="footnote-anchor" href="#footnote-19288-179-backlink">179</a> <span> Slavný starořímský cenzor (vysoký státní finanční hodnostář) z&nbsp;konce 4.&nbsp;a počátku 3. st. př. n. l., který nechal zbudovat známou silnici nazvanou po něm Via Appia.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-180" class="footnote-anchor" href="#footnote-19288-180-backlink">180</a> <span> Dle starořímské pověsti choť mocného Římana, kterou znásilnil syn krále Tarquinia a která se poté sama usmrtila.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-181" class="footnote-anchor" href="#footnote-19288-181-backlink">181</a> <span> Dlouhé svrchní ženské roucho.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-182" class="footnote-anchor" href="#footnote-19288-182-backlink">182</a> <span> Obrazárna.</span></p>
				</div>
			</div>
		</div>
</body>
</html>