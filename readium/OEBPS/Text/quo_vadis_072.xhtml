<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-69</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-68" class="MLP-uroven2-kapitola para-style-override-1">LXVIII</p>
			<p class="MLP-text-bez1radku para-style-override-1">Petronius, kd<a id="x.20522"></a>yž Lygie byla vysvobozena, nechtěje popouzeti Caesara, odebral se s&nbsp;ostatními Augustiany za ním do Palatina. Byl by rád slyšel, o&nbsp;čem tam budou mluviti, a&nbsp;zvláště by se rád byl přesvědčil, neobmýšlí-li Tigellinus něčeho nového ke zkáze dívčině. Ona i&nbsp;Ursus vstupovali arci jaksi pod ochranu lidu a&nbsp;nikdo nyní nemohl na ně vztáhnouti ruku, aniž by se nerozpoutaly nepokoje; nicméně Petronius, věda o&nbsp;nenávisti, jakou k&nbsp;němu hořel vševládný praefekt praetorie, měl za to, že ten pravděpodobně, nemoha prostě na něho, vynasnaží se ještě, aby jakýmkoli způsobem vykonal pomstu na jeho synovci.</p>
			<p class="MLP-text para-style-override-1">Nero byl hněviv a&nbsp;podrážděn, jelikož se představení skončilo zcela jinak, nežli si přál. Na Petronia se z&nbsp;počátku nechtěl ani podívati, ale ten, nepozbývaje chladné krve, přistoupil k&nbsp;němu s&nbsp;naprostou nenuceností „arbitra elegance“ a&nbsp;řekl mu:</p>
			<p class="MLP-text para-style-override-1">„Víš-li, božský, co mi přichází na mysl? Napiš píseň o&nbsp;panně, kterou vládce světa osvobozuje od rohů divokého tura a&nbsp;vrací milenci. Řekové mají jemná srdce a&nbsp;jsem jist, že budou okouzleni takovou písní.“</p>
			<p class="MLP-text para-style-override-1">Neronovi přes všecku popudlivost přišla ta myšlenka vhod, a&nbsp;to dvojnásob: předně jako námět k&nbsp;písni, a&nbsp;za druhé, že v&nbsp;ní mohl oslaviti sebe sama jako velkomyslného vládce světa. Zadíval se tedy chvíli na Petronia a&nbsp;pak řekl:</p>
			<p class="MLP-text para-style-override-1">„Tak jest! Máš snad pravdu! Ale což se pro mne sluší, abych opěval vlastní dobrotu?“</p>
			<p class="MLP-text para-style-override-1">„Nepotřebuješ se zmiňovali o&nbsp;sobě. Každý v&nbsp;Římě beztak uhodne, oč běží, a&nbsp;z&nbsp;Říma se šíří pověsti do celého světa.“</p>
			<p class="MLP-text para-style-override-1">„A&nbsp;jsi tím jist, že se to v&nbsp;Achai bude líbiti?“</p>
			<p class="MLP-text para-style-override-1">„U&nbsp;Polluxe!“ zvolal Petronius.</p>
			<p class="MLP-text para-style-override-1">A&nbsp;odešel spokojen, poněvadž nyní byl si již jist, že Nero, jehož život byl stálým přizpůsobováním skutečnosti literárním námětům, nechce si pokazili látku k&nbsp;písni, a&nbsp;tím také sváže ruce Tigellinovi. Nicméně nezměnilo to jeho úmyslu, že vypraví Vinitia z&nbsp;Říma, jakmile jen Lygiino zdraví přestane tomu býti na závadu. A&nbsp;tak spatřiv jej příštího dne, řekl k&nbsp;němu:</p>
			<p class="MLP-text para-style-override-1">„Odvez ji na Sicílii! Přihodilo se cosi, že ze strany Caesarovy nic vám nehrozí, ale Tigellinus jest hotov použíti třebas i&nbsp;jedu, ne-li z&nbsp;nenávisti k&nbsp;vám, tedy ke mně.“</p>
			<p class="MLP-text para-style-override-1">Vinitius na to se usmál a&nbsp;odvětil:</p>
			<p class="MLP-text para-style-override-1">„Byla na rozích divokého tura, a&nbsp;Kristus ji přece jen zachránil!“</p>
			<p class="MLP-text para-style-override-1">„Nuže, ucti jej obětí sto býků!“ odpověděl s&nbsp;nádechem rozmrzelosti Petronius. „Ale neulož Mu, aby ji zachránil po druhé…! Pamatuješ se, jak Aeolus<span class="char-style-override-1"><a id="footnote-19288-513-backlink" class="footnote-link" href="#footnote-19288-513">513</a></span> uvítal Odysea, když ten se vrátil, aby ho pěkně požádal o&nbsp;příznivý směr větrů? Božstva se nerada opakují.“</p>
			<p class="MLP-text para-style-override-1">„Až se jí vrátí zdraví,“ odvětil Vinitius, „odvezu ji k&nbsp;Pomponii Grecině.“</p>
			<p class="MLP-text para-style-override-1">„A&nbsp;učiníš tak tím lépe, ježto Pomponie leží nemocna. Řekl mi o&nbsp;tom příbuzný Aulů Antistius. Zde zatím dojde k&nbsp;takovým událostem, že lidé na vás zapomenou, a&nbsp;za dnešních dob nejšťastnějšími jsou ti, na které se zapomnělo. Kéž vám Štěstěna bude sluncem v&nbsp;zimě a&nbsp;stínem v&nbsp;létě!“</p>
			<p class="MLP-text para-style-override-1">To praviv, zanechal Vinitia jeho štěstí, sám pak odešel, aby se vyptal Theokla po Lygiině zdraví a&nbsp;jejím životě.</p>
			<p class="MLP-text para-style-override-1">Ale jí nehrozilo již nebezpečí. V&nbsp;podzemní kobce při vysílenosti, jaká jí zůstala po vězeňské horečce, byl by ji dorazil ztuchlý vzduch a&nbsp;nepohodlí, nyní však byla zahrnuta nejtklivější péčí a&nbsp;nejen blahobytem, nýbrž i&nbsp;přepychem. Na rozkaz Theoklův začali ji po dvou dnech vynášeti do zahrad, jež obklopovaly letohrádek a&nbsp;v&nbsp;nichž setrvávala dlouhé hodiny. Vinitius krášlil její lektiku sasankami, zvláště kosatci, aby jí připomínal atrium v&nbsp;domě Aulů. Nejednou, skryti ve stínu rozrostlých stromů, hovořili spolu, držíce se za ruce, o&nbsp;minulých bolestech a&nbsp;minulém utrpení. Lygie mu říkala, že Kristus jej zúmýslně provedl mukami, aby změnil jeho duši a&nbsp;povznesl ji k&nbsp;Sobě; on pak cítil, že je tomu tak a&nbsp;že v&nbsp;něm nezůstalo nic z&nbsp;bývalého patricia, který neuznával jiného práva nad vlastní choutky. Ale v&nbsp;tom rozpomínání nebylo nic hořkého. Zdálo se jim oběma, že se nad jejich hlavami přehnala celá léta a&nbsp;že ta strašlivá minulost leží již daleko za nimi. Nyní je opřádá mír, jakého nikdy dosud nezakoušeli. Jakýsi nový, neskonale blažený život kráčel k&nbsp;nim a&nbsp;bral je k&nbsp;sobě. V&nbsp;Římě si mohl Caesar řáditi a&nbsp;úzkostmi plniti svět, kdežto oni, cítíce nad sebou záštitu stokrát mocnější, neobaváli se již ani jeho zloby, ani jeho šílených činů, jako by přestal býti pánem jejich života i&nbsp;smrti.</p>
			<p class="MLP-text para-style-override-3"><span>Jednou o&nbsp;západu slunce zaslechli ze vzdálených vivarií přicházející řev lvů a&nbsp;jiných divokých zvířat. Kdysi naplňovaly ty hlasy Vinitia strachem jako zlá předzvěst. Nyní pohlédli na sebe jen s&nbsp;úsměvem a&nbsp;pak oba zvedli oči k&nbsp;večerním červánkům. Lygie, jsouc ještě valně zesláblá a&nbsp;nemohouc choditi o&nbsp;vlastních silách, usínala někdy v&nbsp;zahradním tichu, on pak nad ní bděl, a&nbsp;utkvívaje pohledem na její spící tváři, bezděky myslil na to, že není to již ona Lygie, se kterou se setkal u&nbsp;Aulů. Opravdu, vězení a&nbsp;nemoc zbavily jí částečně půvabu. Tehdy, když ji vídával u&nbsp;Aulů a&nbsp;později, když přišel do domu Miriamina, aby ji odvlekl, byla tak čarokrásná jako socha a&nbsp;přitom i&nbsp;jako květina; nyní však se její tvář stala téměř průhlednou, ruce zhubeněly, tělo se spadlo nemocí, ústa pobledla, a&nbsp;oči zdály se býti dokonce méně modré nežli jindy. Zlatovlasá Eunike, která jí přinášela kvítí a&nbsp;drahocenné tkaniny, aby jí přikrývala nohy, vypadala proti ní jako kyperské božství. Estét Petronius marně se namáhal, aby u&nbsp;ní našel dřívější vábné stránky, a&nbsp;krče rameny, myslil si v&nbsp;duchu, že onen stín z&nbsp;polí elysejských nestál za tolik úsilí, za tolik bolestí a&nbsp;muk, které div z&nbsp;Vinitia nevysály života. Ale Vinitius, který nyní miloval její duši, miloval ji zato tím více, a&nbsp;když bděl nad spící, zdálo se mu, že bdí nad celým světem.</span><span></span></p>
			<p class="MLP-obrazky--12-0"><span><img class="frame-6" src="../Images/quo_vadis_%20%2818%29_fmt.jpeg" alt="quo_vadis_%20(18).jpg"/></span></p>
			<p class="MLP-popis-obrazku-stred">Nejednou, skryti ve stínu rozrostlých stromů, hovořili spolu…</p>
<p class="MLP-popis-obrazku-stred">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-513" class="footnote-anchor" href="#footnote-19288-513-backlink">513</a> <span> Bůh větrů.</span></p>
				</div>
			</div>
		</div>
</body>
</html>