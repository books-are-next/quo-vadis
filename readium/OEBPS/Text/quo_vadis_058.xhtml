<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-55</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-54" class="MLP-uroven2-kapitola para-style-override-1">LIV</p>
			<p class="MLP-text-bez1radku para-style-override-1">Vinitius, opus<a id="x.20357"></a>tiv apoštola, kráčel k&nbsp;vězení se srdcem obrozeným nadějí. Kdesi v&nbsp;hloubi duše křičelo mu ještě zoufalství a&nbsp;zděšení, ale on v&nbsp;sobě ty hlasy tlumil. Připadalo mu nemožností, aby přímluva náměstníka božího a&nbsp;moc jeho modlitby měly zůstati bez účinku. Bál se nemíti naděje, bál se pochybovati. „Budu věřiti v&nbsp;milosrdenství Jeho,“ mluvil k&nbsp;sobě, „byť spatřil bych ji v&nbsp;tlamě lví!“ A&nbsp;při té myšlence, ačkoli se v&nbsp;něm chvěla duše a&nbsp;studený pot mu zaléval skráně, věřil. Každý úder jeho srdce byl nyní modlitbou. Začínal chápati, že víra hory přenáší, poněvadž ucítil v&nbsp;sobě jakousi zvláštní sílu, které dříve nepociťoval. Zdálo se mu, že bude s&nbsp;to, aby jí vykonal věci, které ještě včera nebyly v&nbsp;jeho moci. Chvílemi měl dojem, jako by zlo již minulo. Když se zoufalství ještě ozývalo stenáním v&nbsp;jeho duši, rozpomínal se na onu noc a&nbsp;na tu svatou šedivou tvář povznesenou k&nbsp;nebi v&nbsp;modlitbě. „Nikoli, Kristus neoslyší svého prvního učedníka a&nbsp;pastýře stáda! Kristus ho neoslyší a&nbsp;já nepodlehnu zoufalství!“ A&nbsp;chvátal do vězení jako hlasatel šťastné noviny.</p>
			<p class="MLP-text para-style-override-1">Ale zde na něho čekalo cosi nenadálého.</p>
			<p class="MLP-text para-style-override-1">Praetoriánské stráže, střídající se u&nbsp;mamertinské věznice, znaly jej už všechny a&nbsp;zpravidla mu nečinily sebemenších obtíží; tentokrát se však řetěz nerozestoupil, zato však přiblížil se k&nbsp;němu setník a&nbsp;řekl:</p>
			<p class="MLP-text para-style-override-1">„Promiň, šlechetný tribune, máme dnes rozkaz, abychom nikoho nevpustili.“</p>
			<p class="MLP-text para-style-override-1">„Rozkaz?“ opakoval Vinitius, bledna.</p>
			<p class="MLP-text para-style-override-1">Voják se na něho podíval se soucitem a&nbsp;odvětil:</p>
			<p class="MLP-text para-style-override-1">„Ano, pane. Je to rozkaz Caesarův. Ve věznici jest mnoho nemocných a&nbsp;dost možná, že je tu obava, aby příchozí neroznesli nákazy po městě.“</p>
			<p class="MLP-text para-style-override-1">„Ale řekl jsi, že jen pro dnešek?“</p>
			<p class="MLP-text para-style-override-1">„V&nbsp;poledne se stráže střídají.“</p>
			<p class="MLP-text para-style-override-1">Vinitius se odmlčel a&nbsp;obnažil hlavu, poněvadž se mu zdálo, že „pileolus“<span class="char-style-override-1"><a id="footnote-19288-477-backlink" class="footnote-link" href="#footnote-19288-477">477</a></span>, který měl na ní, jez olova. Vtom přistoupil voják blíže a&nbsp;řekl ztišeným hlasem:</p>
			<p class="MLP-text para-style-override-1">„Upokoj se, pane! Stráže i&nbsp;Ursus nad ní bdí.“</p>
			<p class="MLP-text para-style-override-1">To praviv, uklonil se a&nbsp;ve mžiku nakreslil na kamenné desce ve dlažbě svým dlouhým galským mečem obrazec ryby.</p>
			<p class="MLP-text para-style-override-1">Vinitius bystře na něho vzhlédl.</p>
			<p class="MLP-text para-style-override-1">„… A&nbsp;jsi praetoriánem?“</p>
			<p class="MLP-text para-style-override-1">„Dokud se neoctnu tam!“ odvětil voják, ukazuje na věznici.</p>
			<p class="MLP-text para-style-override-1">„I já uctívám Krista!“</p>
			<p class="MLP-text para-style-override-1">„Budiž pochváleno jméno Jeho! Vím, pane. Nemohu tě vpustiti do vězení, ale napíšeš-li list, odevzdám jej strážím.“</p>
			<p class="MLP-text para-style-override-1">„Díky ti, bratře…!“</p>
			<p class="MLP-text para-style-override-1">A&nbsp;stisknuv ruku vojínovu, odešel. „Pileolus“ přestal jej tížiti jako olovo. Ranní slunce vzešlo nade zdmi vězení a&nbsp;spolu s&nbsp;jeho září začala opět vstupovati naděje do srdce Vinitiova. Ten vojín, křesťan, byl pro něho jako nové svědectví moci Kristovy. Za chvíli se zastavil, a&nbsp;utkvěv zrakem na růžových oblacích, jež spočinula nad Kapitolem a&nbsp;chrámem Statorovým, řekl:</p>
			<p class="MLP-text para-style-override-1">„Neviděl jsem jí dnes, Pane, ale věřím v&nbsp;milosrdenství Tvé.“</p>
			<p class="MLP-text para-style-override-1">Doma čekal na něho Petronius, který jako obyčejně, „z noci čině den“, byl se nedávno vrátil. Nicméně byl již s&nbsp;to, aby vzal koupel a&nbsp;dal se natříti mastmi ke spaní.</p>
			<p class="MLP-text para-style-override-1">„Mám pro tebe noviny,“ řekl. „Byl jsem dnes u&nbsp;Tullia Senetia, u&nbsp;něhož byl i&nbsp;Caesar. Nevím, jak přišlo Augustě na mysl, aby s&nbsp;sebou přivedla malého Ruffia… Snad proto, aby svou sličností obměkčil srdce Caesarovo. Na neštěstí to dítě, zmoženo ospalostí, usnulo při čtení jako kdysi Vespasianus, což když viděl Ahenobarbus, mrštil po něm pohárem a&nbsp;těžce jej zranil. Poppaea omdlela, všichni pak slyšeli, jak Caesar řekl: ‚Mám dosti toho levobočka!‘ a&nbsp;to víš, to znamená tolik jako smrt!“</p>
			<p class="MLP-text para-style-override-1">„Nad Augustou se vznáší boží trest,“ odpověděl Vinitius. „Ale proč mi to říkáš?“</p>
			<p class="MLP-text para-style-override-1">„Říkám to proto, že tebe i&nbsp;Lygii stíhal hněv Poppaein, kdežto nyní ona, zaujata vlastním neštěstím, snad se vzdá pomsty a&nbsp;lehčeji se nechá získati. Uvidím se s&nbsp;ní dnes večer a&nbsp;promluvím s&nbsp;ní.“</p>
			<p class="MLP-text para-style-override-1">„Díky ti! Zvěstuješ mi šťastnou novinu.“</p>
			<p class="MLP-text para-style-override-1">„A&nbsp;ty se vykoupej a&nbsp;odpočiň si! Ústa máš zmodralá a&nbsp;jsi pouhý stín.“</p>
			<p class="MLP-text para-style-override-1">Ale Vinitius se tázal:</p>
			<p class="MLP-text para-style-override-1">„Nemluvilo se o&nbsp;tom, kdy se bude konati první <span class="MLP-znak-kurziva-11b">ludus matutinus</span>?“</p>
			<p class="MLP-text para-style-override-1">„Za deset dní. Ale napřed sáhnou k&nbsp;jiným věznicím. Čím více nám zbude času, tím tépe. Není ještě všecko ztraceno.“</p>
			<p class="MLP-text para-style-override-1">A&nbsp;mluvě takto, říkal, čemu již sám nevěřil, poněvadž velmi dobře věděl, že jakmile Caesar našel v&nbsp;odpovědi na žádost Aliturovu skvěle znějící odpověď, ve které se srovnával s&nbsp;Brutem, není již Lygii pomoci. Také utajil ze soucitu, co slyšel u&nbsp;Senetia, že se Caesar a&nbsp;Tigellinus rozhodli, že si vyberou pro sebe a&nbsp;své přátele nejkrásnější křesťanské dívky a&nbsp;znásilní je před mučením, zbytek pak měl býti vydán v&nbsp;sám den hry praetoriánům a&nbsp;bestiariům.</p>
			<p class="MLP-text para-style-override-1">Věda, že Vinitius nechce přežíti Lygii, ať stane se cokoli, úmyslně posiloval naději v&nbsp;jeho srdci, předně ze soucitu k&nbsp;němu, za druhé pak proto, že tomu estétovi záleželo také na tom, aby Vinitius, má-li zemříti, zemřel krásně, nikoli s&nbsp;tváří zničenou, bolestí a&nbsp;nespavostí nehezkou.</p>
			<p class="MLP-text para-style-override-1">„Řeknu dnes Augustě,“ pravil, „více méně toto: ‚Zachraň Lygii pro Vinitia a&nbsp;já pro tebe zachráním Ruffia.‘ A&nbsp;budu o&nbsp;tom přemýšleti opravdu. Jediné slovo vyřknuté před Ahenobarbem ve vhodném okamžiku, může někoho zachrániti nebo zničiti. Bude-li nejhůř, získáme času.“</p>
			<p class="MLP-text para-style-override-1">„Díky ti!“ opakoval Vinitius.</p>
			<p class="MLP-text para-style-override-1">„Nejlíp mi poděkuješ, když se posilníš a&nbsp;odpočineš si. U&nbsp;Athény, Odyseus v&nbsp;největším neštěstí myslil na jídlo a&nbsp;spaní! Jistě jsi strávil celou noc ve věznici?“</p>
			<p class="MLP-text para-style-override-1">„Nikoli,“ odpověděl Vinitius. „Chtěl jsem jíti do věznice teď, ale je rozkaz, aby nikdo nebyl vpuštěn. Vyzvěď, Petronie, je-li rozkaz ten pouze pro dnešek, či až do dne her.“</p>
			<p class="MLP-text para-style-override-1">„Dovím se toho dnes v&nbsp;noci a&nbsp;zítra ráno ti to povím, na jak dlouho a&nbsp;proč byl rozkaz vydán. Ale teď, kdyby třebas i&nbsp;Helios měl samým zármutkem zapadnouti do kimmerských krajů, jdu spát, ty pak učiň totéž!“</p>
			<p class="MLP-text para-style-override-1">A&nbsp;rozešli se, ale Vinitius odebral se do knihovny a&nbsp;začal psáti list Lygii.</p>
			<p class="MLP-text para-style-override-1">Když byl hotov, odnesl jej sám a&nbsp;odevzdal křesťanskému setníkovi, který s&nbsp;ním okamžitě odešel do věznice. Za chvíli se vrátil s&nbsp;pozdravem od Lygie a&nbsp;se slibem, že ještě dnes přinese její odpověď.</p>
			<p class="MLP-text para-style-override-1">Vinitius však se nechtěl vraceti, a&nbsp;posadiv se na balvan, čekal na Lygiin list. Slunce vystoupilo již vysoko na nebi a&nbsp;po Clivus Argentarius ubíraly se houfně davy lidí na Forum jako obyčejně. Překupníci vyvolávali své zboží; hadači nabízeli mimojdoucím své služby; občané vážným krokem brali se k&nbsp;rostrům, aby si vyslechli náhodné řečníky nebo rozhovořili se mezi sebou o&nbsp;nejčerstvějších novinách. Dle toho, jak vedro pálilo stále mocněji, hloučky zahalečů schovávaly se pod portyky chrámů, od nichž přes tu chvíli vyletovala s&nbsp;velikým třepotem křídel celá hejna holubů, záříce bílým peřím ve slunečním jasu a&nbsp;v&nbsp;modru.</p>
			<p class="MLP-text para-style-override-1">Přemírou světla, vlivem hluku, tepla a&nbsp;nesmírné únavy začaly se Vinitiovy klížiti oči. Jednotvárné povykování hochů, hrajících si vedle hru mora, a&nbsp;odměřené kroky vojáků kolébaly jej v&nbsp;sen. Ještě několikrát zvedl hlavu a&nbsp;očima přelétl věznici, pak opřel hlavu o&nbsp;skalní výběžek, vzdychl si jako dítě, které usíná po dlouhém pláči, a&nbsp;usnul.</p>
			<p class="MLP-text para-style-override-1">A&nbsp;hned se na něho snesly přeludy. Zdálo se mu, že uprostřed noci nese Lygii v&nbsp;náručí neznámou vinicí a&nbsp;před ním že jde Pomponie Grecina s&nbsp;kahanem v&nbsp;ruce a&nbsp;svítí. Jakýsi hlas, jako hlas Petroniův, volal za ním zdaleka: „Vrať se!“&nbsp;– ale on toho volání nedbal a&nbsp;kráčel dále za Pomponií, dokud nepřišli k&nbsp;chatě, na jejímž prahu stál apoštol Petr. Tehdy mu ukázal na Lygii a&nbsp;řekl: „Přicházíme z&nbsp;arény, pane, ale nemůžeme dívku probuditi. Vzbuď ji ty!“ Ale Petr odpověděl: „Kristus sám přijde ji probudit!“</p>
			<p class="MLP-text para-style-override-1">Pak mu obrazy začaly splývati vjedno. Viděl ve snách Nerona i&nbsp;Poppaeu, držící na rukou malého Ruffia se zkrváceným čelem, které omýval Petronius, a&nbsp;pak Tigellina, posypávajícího popelem stoly pokryté vybranými jídly, a&nbsp;Vitelia, hltajícího ona jídla, i&nbsp;množství jiných Augustianů, ležících u&nbsp;hostiny. On sám ležel po boku Lygie; ale mezi stoly chodili lvi, jimž z&nbsp;plavých tlam stékala krev. Lygie ho prosila, aby ji vyvedl ven, ale jej zachvátila bezvládnost tak strašlivá, že sebou nemohl ani hnouti. Nato v&nbsp;jeho přeludech nastal zmatek ještě větší a&nbsp;konečně zapadlo všecko do čiré tmy.</p>
			<p class="MLP-text para-style-override-1">Ze hlubokého snu vzbudil jej teprve sluneční žár a&nbsp;výkřiky, které se rozléhaly hned vedle místa, na němž seděl. Vinitius promnul si oči: na ulici se to hemžilo lidmi, ale dva běhouni, oblečeni do žlutých tunik, rozháněli dlouhými třtinami dav, křičíce a&nbsp;razíce cestu nádherné lektice, kterou nesli čtyři statní egyptští otroci.</p>
			<p class="MLP-text para-style-override-1">V&nbsp;lektice seděl jakýsi člověk, oděný bílým rouchem; jeho tváře nebylo dobře viděti, poněvadž přímo před očima držel závitek papyru a&nbsp;cosi bedlivě četl.</p>
			<p class="MLP-text para-style-override-1">„Místo pro šlechetného Augustina!“ volali běhouni.</p>
			<p class="MLP-text para-style-override-1">Ulice však byla tak přeplněna, že se lektika musila na chvíli zastavit. Tehdy Augustian nevrle svěsil závitek papyru a&nbsp;vystrčil hlavu, volaje:</p>
			<p class="MLP-text para-style-override-1">„Rozžeňte mi ty ničemy! Rychleji!“</p>
			<p class="MLP-text para-style-override-1">Náhle, zahlédnuv Vinitia, stáhl hlavu zpět a&nbsp;rychle zvedl k&nbsp;očím závitek papyru.</p>
			<p class="MLP-text para-style-override-1">A&nbsp;Vinitius přejel si rukou po čele, domnívaje se, že se mu ještě něco zdá.</p>
			<p class="MLP-text para-style-override-1">V&nbsp;lektice seděl Chilon.</p>
			<p class="MLP-text para-style-override-1">Zatím běhouni uvolnili cestu a&nbsp;Egypťané se chystali vyraziti kupředu, když tu pojednou mladý tribun, který v&nbsp;jediném okamžiku pochopil mnohé věci, jež dříve byly mu nepochopitelny, přistoupil k&nbsp;lektice.</p>
			<p class="MLP-text para-style-override-1">„Pozdrav tobě, Chilone!“ řekl.</p>
			<p class="MLP-text para-style-override-1">„Mladíku,“ odpověděl s&nbsp;důstojností a&nbsp;pýchou Řek, namáhaje se, aby své tváři dodal výrazu klidu, jehož v&nbsp;duši neměl, „buď vítán, ale nezdržuj mne, protože pospíchám ke svému příteli, šlechetnému Tigellinovi.“</p>
			<p class="MLP-text para-style-override-1">Ale Vinitius, uchopiv okraj lektiky, naklonil se k&nbsp;němu, a&nbsp;dívaje se mu přímo do očí, řekl sníženým hlasem:</p>
			<p class="MLP-text para-style-override-1">„Ty jsi vydal Lygii…?“</p>
			<p class="MLP-text para-style-override-1">„Kolose Memnonův!<span class="char-style-override-1"><a id="footnote-19288-478-backlink" class="footnote-link" href="#footnote-19288-478">478</a></span>“ zvolal se strachem Chilon.</p>
			<p class="MLP-text para-style-override-1">V&nbsp;očích Vinitiových hrozby však nebylo, a&nbsp;proto strach přešel Řeka brzy. Napadlo jej, že jest pod ochranou Tigellina a&nbsp;samého Caesara, tedy velikánů, před nimiž se všecko třese, a&nbsp;že jest obklopen statnými otroky, kdežto Vinitius že stojí před ním bezbranný, se zuboženou tváří a&nbsp;postavou, jež se hroutila bolestí.</p>
			<p class="MLP-text para-style-override-1">Při myšlence na to se mu vrátila smělost. Upřel na Vinitia své oči, kolem nichž byly rudé okraje, a&nbsp;zašeptal:</p>
			<p class="MLP-text para-style-override-1">„A&nbsp;ty, když jsem umíral hlady, dal jsi mne zmrskati.“</p>
			<p class="MLP-text para-style-override-1">Na chvíli zmlkli oba, načež se ozval dutý hlas Vinitiův:</p>
			<p class="MLP-text para-style-override-1">„Ublížil jsem ti, Chilone!“</p>
			<p class="MLP-text para-style-override-1">Tehdy Řek zvedl hlavu, a&nbsp;tlesknuv do dlaní, což bylo v&nbsp;Římě projevem pohrdání a&nbsp;ústrku, odvětil tak hlasitě, aby jej všichni mohli slyšeti:</p>
			<p class="MLP-text para-style-override-1">„Příteli, máš-li ke mně prosbu, přijď do mého domu na Esquilině v&nbsp;ranní době, kdy po koupeli přijímám hosty a&nbsp;klienty.“</p>
			<p class="MLP-text para-style-override-1">A&nbsp;kynul rukou, na to znamení pak Egypťané lektiku vyzvedli, kdežto otroci, oblečení do žlutých tunik, začali volati, rozhánějíce se třtinami:</p>
			<p class="MLP-text para-style-override-1">„Místo pro lektiku šlechetného Chilona Chilonida! Místo, mí­sto…!“</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-477" class="footnote-anchor" href="#footnote-19288-477-backlink">477</a> <span> Plstěná pokrývka hlavy.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-478" class="footnote-anchor" href="#footnote-19288-478-backlink">478</a> <span> Obrovská starověká kamenná socha ethiopského krále Memnona u Théb v&nbsp;Egyptě, která při západu slunce zvučela.</span></p>
				</div>
			</div>
		</div>
</body>
</html>