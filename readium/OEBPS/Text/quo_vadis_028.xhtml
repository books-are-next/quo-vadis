<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-25</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-24" class="MLP-uroven2-kapitola para-style-override-1">XXIV</p>
			<p class="MLP-text-bez1radku para-style-override-1">Nicméně začal<a id="x.19941"></a> se rovněž obávati, aby nějaká nevčasná pomoc zvenčí nezkalila mu radosti. Chilon mohl dáti vědět praefektovi města nebo osvobozencům ve městě, že zmizel, a&nbsp;v&nbsp;té případnosti byl vpád vigilů pravděpodobný. Hlavou mu arci proletěla myšlenka, že by pak mohl rozkázati, aby Lygie byla chycena, a&nbsp;uzavříti ji do svého domu, ale cítil, že tak učiniti nesmí a&nbsp;nebude ani s&nbsp;to. Byl člověk své vůle, odvážný a&nbsp;dosti zkažený, a bylo-li třeba, neúprosný, nebyl však ani Tigellinus, ani Nero. Vojenský život zůstavil v&nbsp;něm jakýsi pocit spravedlnosti, víry a&nbsp;tolik svědomí, že chápal, že takové jednání bylo by činem hnusně podlým. Byl by snad konečně schopen dopustiti se ho v&nbsp;návalu zlosti a&nbsp;při plných silách, ale v&nbsp;tomto okamžiku byl rozcitlivělý a&nbsp;nemocen, proto běželo mu pouze o&nbsp;to, aby se nikdo nepostavil mezi něho a&nbsp;Lygii.</p>
			<p class="MLP-text para-style-override-1">Zpozoroval pak s&nbsp;údivem, že od té chvíle, co Lygie stanula na jeho straně, ani ona sama, ani Crispus nežádají od něho nižádného ujišťování, jako by si byli jisti, že v&nbsp;nebezpečí budou uchráněni jakousi nadpřirozenou mocí. Vinitius, v&nbsp;jehož hlavě&nbsp;– od té doby, co slyšel v&nbsp;Ostrianu apoštolovo učení a&nbsp;vypravování&nbsp;– začal se ztráceti a&nbsp;stírati rozdíl mezi věcmi možnými a&nbsp;nemožnými, nebyl rovněž dalek domněnky, že tak býti musilo. Nicméně, pojímal-li věc střízlivěji, sám jim připomenul, co pravil o&nbsp;Řekovi, a&nbsp;opět žádal, aby mu přivedli Chilona.</p>
			<p class="MLP-text para-style-override-1">Crispus na to přistoupil i&nbsp;bylo rozhodnuto, aby poslán byl Ursus. Vinitius, který v&nbsp;posledních dnech před Ostrianem často, ač bezvýsledně posílal své otroky k&nbsp;Chilonovi, naznačil Lygovi přesně jeho příbytek, načež napsav několik slov na tabulku, pravil, obrátiv se ke Crispovi:</p>
			<p class="MLP-text para-style-override-1">„Dávám tabulku, protože je to člověk podezřívavý a&nbsp;zchytralý, jenž dal často, byv mnou obeslán, vzkázati po mých lidech, že není doma, a&nbsp;to dělával vždy, když nemaje pro mne příznivých novin, obával se mého hněvu.“</p>
			<p class="MLP-text para-style-override-1">„Jen když ho najdu; pak jej přivedu, ať již bude chtít, čili nic!“ odpověděl Ursus.</p>
			<p class="MLP-text para-style-override-1">Potom, vzav plášť, spěšně odešel.</p>
			<p class="MLP-text para-style-override-1">Vynajíti někoho v&nbsp;Římě nebylo snadno, a&nbsp;to ani při nejlepších pokynech, ale Ursovi byl nápomocen v&nbsp;těch případnostech pud lesního lovce a&nbsp;kromě toho i&nbsp;veliká znalost města, takže se po nějaké době octl v&nbsp;příbytku Chilonově.</p>
			<p class="MLP-text para-style-override-1">Nepoznal ho však. Viděl jej dříve jen jednou v&nbsp;životě a&nbsp;ještě k&nbsp;tomu v&nbsp;noci. Konečně onen vzpřímený a&nbsp;sebevědomý stařec, který jej přemlouval, aby zabil Glauka, byl tak nepodoben tomuto Řekovi strachem dvojnásob zhroucenému, že nikoho nemohlo ani napad­nouti, že oba byli jednou a&nbsp;touž osobou. Chilon také, vystihnuv, že se Ursus dívá na něho jako na člověka úplně cizího, vzpamatoval se z&nbsp;prvního leknutí. Pohled na tabulku s&nbsp;písmem Vinitiovým jej upokojil tím více. Aspoň mu nehrozilo nebezpečí, že jest v&nbsp;podezření, že jej zúmyslně zavedl do léčky. Kromě toho si pomyslil, že křesťané nezabili Vinitia patrně proto, že se neodvážili vztáhnouti ruku na osobu tak vznešenou.</p>
			<p class="MLP-text para-style-override-1">„A&nbsp;proto Vinitius bude i&nbsp;mně záštitou v&nbsp;nebezpečí,“ řekl si v&nbsp;duchu, „neboť neobesílá mne přece k&nbsp;sobě za tou příčinou, aby mne dal zabít.“</p>
			<p class="MLP-text para-style-override-1">Vzmuživ se tedy na duchu, ptal se:</p>
			<p class="MLP-text para-style-override-1">„Dobrý člověče, neposlal pro mne můj přítel, šlechetný Vinitius, lektiku? Mám oteklé nohy a&nbsp;tak daleko jít nemohu.“</p>
			<p class="MLP-text para-style-override-1">„Nikoli,“ odvětil Ursus, „půjdeme pěšky.“</p>
			<p class="MLP-text para-style-override-1">„A&nbsp;odmítnu-li?“</p>
			<p class="MLP-text para-style-override-1">„Nečiň tak, protože jít musíš!“</p>
			<p class="MLP-text para-style-override-1">„Nuže, půjdu, ale z&nbsp;vlastní vůle! Jinak by mne nikdo nedonutil, neboť jsem svobodný člověk a&nbsp;přítel praefekta města. Jako mudřec mám rovněž v rukou prostředky proti násilí a&nbsp;dovedu proměnit lidi ve stromy a&nbsp;zvířata. Ale půjdu&nbsp;– půjdu! Vezmu jen na sebe teplejší plášť a&nbsp;kápi, aby mne nepoznali otroci té čtvrti&nbsp;– neboť jinak by nás bez ustání zastavovali a&nbsp;líbali mně ruce.“</p>
			<p class="MLP-text para-style-override-1">To praviv, přehodil přes sebe jiný plášť, na hlavu pak si spustil gallskou, převelikou kápi, obávaje se, aby se Ursus nerozpomenul na jeho tahy, až vyjdou na větší světlo.</p>
			<p class="MLP-text para-style-override-1">„Kam mne povedeš?“ ptal se cestou Ursa.</p>
			<p class="MLP-text para-style-override-1">„Na Zatibří.“</p>
			<p class="MLP-text para-style-override-1">„Jsem nedávno v&nbsp;Římě a&nbsp;nikdy jsem tam nebyl, než i&nbsp;tam zajisté žijí lidé, kteří milují ctnost.“</p>
			<p class="MLP-text para-style-override-1">Ale Ursus, který byl člověk prostoduchý a&nbsp;jenž slyšel Vintitia, kterak pravil, že Řek byl s&nbsp;ním na hřbitově v&nbsp;Ostrianu, a&nbsp;pak jej viděl, kterak vcházel s&nbsp;Krotonem do domu, v&nbsp;němž bydlila Lygie, zastavil se na chvíli a&nbsp;řekl:</p>
			<p class="MLP-text para-style-override-1">„Nelži, starý člověče, vždyť jsi byl dnes s&nbsp;Vinitiem na Ostrianu a&nbsp;u&nbsp;našich vrat.“</p>
			<p class="MLP-text para-style-override-1">„Ach,“ řekl Chilon, „tedy váš dům stojí na Zatibří? Jsem nedávno v&nbsp;Římě a&nbsp;nevím dobře, jak se jmenují jednotlivé čtvrti. Tak jest, příteli! Byl jsem u&nbsp;vašich vrat a&nbsp;zapřísahal u&nbsp;nich ve jménu ctnosti Vinitia, aby nevcházel dovnitř. Byl jsem i&nbsp;v&nbsp;Ostrianu a&nbsp;víš, proč? Nuže, pracuji od kterési doby o&nbsp;obrácení Vinitiově na naši víru a&nbsp;chtěl jsem, aby si poslechl nejstaršího z&nbsp;apoštolů. Kéž světlo vnikne do jeho duše i&nbsp;do tvé! Vždyť jsi křesťan a&nbsp;také toužíš, aby pravda zvítězila nade lží?“</p>
			<p class="MLP-text para-style-override-1">„Tak jest!“ odvětil Ursus s&nbsp;pokorou.</p>
			<p class="MLP-text para-style-override-1">Chilonovi se vrátila plná odvaha.</p>
			<p class="MLP-text para-style-override-1">„Vinitius je mocný pán,“ řekl, „a Caesarův přítel. Často ještě naslouchává našeptávání zlého ducha, ale kdyby mu třebas jen vlas spadl s&nbsp;hlavy, Caesar by se pomstil na všech křesťanech.“</p>
			<p class="MLP-text para-style-override-1">„Nás chrání vyšší moc!“</p>
			<p class="MLP-text para-style-override-1">„Zajisté, zajisté! Ale co hodláte udělat s&nbsp;Vinitiem?“ ptal se Chilon s&nbsp;novým nepokojem.</p>
			<p class="MLP-text para-style-override-1">„Nevím. Kristus přikazuje milosrdenství.“</p>
			<p class="MLP-text para-style-override-1">„Znamenitě jsi to řekl! Měj to vždycky na paměti, jinak se budeš smažit v&nbsp;pekle jako jaternice na rendlíku.“</p>
			<p class="MLP-text para-style-override-1">Ursus si vzdychl, Chilon pak si pomyslil, že by s&nbsp;tímto člověkem, strašlivým v&nbsp;prvním záchvatu, pokaždé udělal, co by chtěl.</p>
			<p class="MLP-text para-style-override-1">Touže tedy zvěděti, jak se sběhly věci při únosu Lygiině, ptal se dále hlasem přísného soudce:</p>
			<p class="MLP-text para-style-override-1">„Co jste provedli s&nbsp;Krotonem? Mluv a&nbsp;nelži!“</p>
			<p class="MLP-text para-style-override-1">Ursus si vzdychl po druhé.</p>
			<p class="MLP-text para-style-override-1">„Řekne ti to Vinitius.“</p>
			<p class="MLP-text para-style-override-1">„To znamená, že jsi jej probodl nožem nebo zabil kyjem?“</p>
			<p class="MLP-text para-style-override-1">„Byl jsem bezbranný.“</p>
			<p class="MLP-text para-style-override-1">Řek však se nemohl ubrániti obdivu nad nadlidskou silou barbarovou.</p>
			<p class="MLP-text para-style-override-1">„Aby do tebe Pluto<span class="char-style-override-1"><a id="footnote-19288-318-backlink" class="footnote-link" href="#footnote-19288-318">318</a></span>…! Totiž chtěl jsem říci: kéž ti Kristus odpustí!“</p>
			<p class="MLP-text para-style-override-1">Šli spolu nějakou dobu mlčky, načež Chilon řekl:</p>
			<p class="MLP-text para-style-override-1">„Nezradím tě, ale měj se na pozoru před vigily!“</p>
			<p class="MLP-text para-style-override-1">„Bojím se Krista, ne vigilů.“</p>
			<p class="MLP-text para-style-override-1">„A&nbsp;to právem. Není těžší viny nežli zabití. Budu se za tebe modlit, ale nevím, bude-li má modlitba co platna&nbsp;– leda bys učinil slib, že se nikdy v&nbsp;životě nikoho nedotkneš ani prstem!“</p>
			<p class="MLP-text para-style-override-1">„Nezabil jsem beztak s&nbsp;rozvahou,“ odpověděl Ursus.</p>
			<p class="MLP-text para-style-override-1">Chilon však, jenž by se byl rád zabezpečil pro všechny případnosti, nepřestával buditi ošklivost u&nbsp;Ursa ani nadále nad zabitím a&nbsp;povzbuzovati jej, aby splnil slib. Také se vyptával na Vinitia, avšak Lyg odpovídal na jeho otázky nevrle, opakuje, že uslyší z&nbsp;úst samého Vinitia, co uslyšeti má. Rozmlouvajíce tímto způsobem, urazili konečně dalekou cestu, oddělující Řekův příbytek od Zatibří, a&nbsp;octli se před domem. Chilonovi začalo srdce opět nepokojně tlouci. Ze strachu se mu zdálo, že se Ursus začíná na něho dívati nějakým žádostivým zrakem. „To je mi malou útěchou,“ řekl si, „zabije-li mne nerad! Buď jak buď, bylo by mně milejší, kdyby jej ranila mrtvice a&nbsp;s&nbsp;ním všecky Lygy&nbsp;– což dej, Die, dovedeš-li to!“ Takto uvažuje, zahalil se do svého gallského pláště ještě těsněji, opakuje, že se bojí chladu. Konečně, když prošedše síní a&nbsp;prvním dvorem, octli se na chodbě, vedoucí do zahrádky u&nbsp;domu, pojednou se zastavil a&nbsp;řekl:</p>
			<p class="MLP-text para-style-override-1">„Dovol, abych nabral dechu, protože jinak bych se nemohl pustit s&nbsp;Vinitiem do hovoru a&nbsp;udělit mu spasitelné rady.“</p>
			<p class="MLP-text para-style-override-1">To praviv, zastavil se&nbsp;– poněvadž přesto, že si opakoval, že mu nehrozí žádné nebezpečí, přece jen při myšlence, že se octne mezi těmi tajemnými lidmi, které viděl v&nbsp;Ostrianu, nohy se pod ním trochu třásly.</p>
			<p class="MLP-text para-style-override-1">Zatím začaly dolétati k jeho sluchu zpěvy z domku.</p>
			<p class="MLP-text para-style-override-1">„Co je to?“ ptal se.</p>
			<p class="MLP-text para-style-override-1">„Říkáš o&nbsp;sobě, že jsi křesťan, a&nbsp;nevíš, že u&nbsp;nás je zvykem po každém posilnění velebiti našeho Spasitele zpěvem,“ odpověděl Ursus. „Miriam se synem se asi již vrátila&nbsp;– snad i&nbsp;apoštol je snimi, neboť navštěvuje vdovu a&nbsp;Crispa každého dne.“</p>
			<p class="MLP-text para-style-override-1">„Doveď mne rovnou k&nbsp;Vinitiovi!“</p>
			<p class="MLP-text para-style-override-1">„Vinitius je v&nbsp;téže jizbě, kde jsou všichni, protože ta jediná je větší, jinak jsou to samá tmavá cubicula, do nichž chodíváme jen spát. Vejděme již&nbsp;– tam si odpočineš!“</p>
			<p class="MLP-text para-style-override-1">A&nbsp;vešli. V&nbsp;jizbě bylo přítmí, večer byl pošmourný, studený, a&nbsp;plamen několika kahanců nerozptyloval šera úplně. Vinitius spíše tušil, nežli rozeznal v&nbsp;člověku, zahaleném kápí, Chilona, ten pak spatřiv lože v&nbsp;koutě jizby a&nbsp;na něm Vinitia, zamířil, nedívaje se na ostatní, přímo k&nbsp;němu&nbsp;– jako by byl přesvědčen, že u&nbsp;něho bude mu nejbezpečněji.</p>
			<p class="MLP-text para-style-override-1">„Ó,&nbsp;pane, proč jsi neposlechl mých rad!“ zvolal, spínaje ruce.</p>
			<p class="MLP-text para-style-override-1">„Mlč,“ pravil Vinitius, „a slyš!“</p>
			<p class="MLP-text para-style-override-1">Tu začal hleděti Chilonovi bystře do očí a&nbsp;mluviti zvolna a&nbsp;důrazně, jako by chtěl, aby každému jeho slovu bylo rozuměno jako rozkazu a&nbsp;ten aby zůstal Chilonovi v&nbsp;paměti jednou provždy:</p>
			<p class="MLP-text para-style-override-1">„Kroto se na mne vrhl, aby mne zavraždil a&nbsp;oloupil&nbsp;– rozumíš! Proto jsem jej zabil, tito lidé zde mi pak ošetřili rány, jaké jsem utržil v&nbsp;zápasu s&nbsp;ním.“</p>
			<p class="MLP-text para-style-override-1">Chilon rázem pochopil, že mluví-li takto Vinitius, činí tak snad podle dohody s&nbsp;křesťany a&nbsp;v tom případě chce, aby se mu věřilo. Také to poznal po jeho tváři, a&nbsp;tudíž v&nbsp;jediné chvíli, neprojeviv ani pochybností, ani překvapení, zvedl oči a&nbsp;zvolal:</p>
			<p class="MLP-text para-style-override-1">„Byl to proklatý lotr, pane! Vždyť jsem tě varoval, abys mu nevěřil! Všecko mé poučování se odráželo o&nbsp;jeho hlavu jako hrách o&nbsp;zeď. V&nbsp;celém hádu není pro něho dosti muk. Kdo nemůže být počestným člověkem, ten musí být do jakési míry lotrem&nbsp;– a&nbsp;komu je větší obtíží stát se počestným člověkem nežli lotrovi? Ale že by napadl svého dobrodince a&nbsp;pána tak velikomyslného…! Ó,&nbsp;bohové…!“</p>
			<p class="MLP-text para-style-override-1">Tu si však vzpomněl, že se cestou před Ursem tvářil jako křes­ťan&nbsp;– i&nbsp;odmlčel se.</p>
			<p class="MLP-text para-style-override-1">Vinitius řekl:</p>
			<p class="MLP-text para-style-override-1">„Kdyby nebylo ‚siky‘<span class="char-style-override-1"><a id="footnote-19288-319-backlink" class="footnote-link" href="#footnote-19288-319">319</a></span>, kterou jsem měl u&nbsp;sebe, byl by mne zabil.“</p>
			<p class="MLP-text para-style-override-1">„Blahořečím chvíli, ve které jsem ti radil, abys vzal s&nbsp;sebou aspoň nůž.“</p>
			<p class="MLP-text para-style-override-1">Vinitius však obrátil na Řeka zkoumavý zrak a&nbsp;tázal se:</p>
			<p class="MLP-text para-style-override-1">„Co jsi dnes dělal?“</p>
			<p class="MLP-text para-style-override-1">„Jakže? Což jsem ti, pane, neřekl, že jsem činil sliby za tvé zdraví?“</p>
			<p class="MLP-text para-style-override-1">„A&nbsp;nic více?“</p>
			<p class="MLP-text para-style-override-1">„Zrovna jsem se chystal, že tě navštívím, když ten dobrý člověk přišel a&nbsp;vyřídil mi, že mne k&nbsp;sobě obesíláš.“</p>
			<p class="MLP-text para-style-override-1">„Zde je tabulka! Půjdeš s&nbsp;ní do mého domu, najdeš mého osvo­bozence a&nbsp;odevzdáš mu ji. Je na ní napsáno, že jsem odjel do Beneventa. Řekneš Demasovi, jen tak, že jsem to učinil dnes ráno, vyzván k&nbsp;tomu naléhavým listem Petroniovým.“</p>
			<p class="MLP-text para-style-override-1">Tu opakoval s&nbsp;důrazem:</p>
			<p class="MLP-text para-style-override-1">„Odjel jsem do Beneventa&nbsp;– rozumíš!“</p>
			<p class="MLP-text para-style-override-1">„Odjel jsi, pane! Vždyť jsem se s&nbsp;tebou ráno loučil u&nbsp;porta Capena&nbsp;– a&nbsp;od chvíle tvého odjezdu mne zachvacuje takový stesk, že neztiší-li ho tvá velkomyslnost, rozpláči se až k&nbsp;smrti jako nešťastná choť Zethova<span class="char-style-override-1"><a id="footnote-19288-320-backlink" class="footnote-link" href="#footnote-19288-320">320</a></span> ze žalu nad Itylem.“<span class="char-style-override-1"><a id="footnote-19288-321-backlink" class="footnote-link" href="#footnote-19288-321">321</a></span> Vinitius, ač byl nemocen a&nbsp;zvykl úhořovitosti Řekově, nemohl se přece jen zdržeti úsměvu. Byl mimo to rád, že Chilon mu okamžitě rozuměl, a&nbsp;proto řekl:</p>
			<p class="MLP-text para-style-override-1">„Pročež připojím, aby ti byly setřeny slzy. Dej mi sem kahanec!“</p>
			<p class="MLP-text para-style-override-1">Chilon, úplně již upokojen, vstal, a&nbsp;učiniv několik kroků směrem ke krbu, sňal jeden z&nbsp;kahanců, hořících na zdi.</p>
			<p class="MLP-text para-style-override-1">Ale když se mu při té práci svezla kápě s&nbsp;hlavy a&nbsp;světlo mu padlo přímo do tváře, Glaukos rychle vstal z&nbsp;lavice, a&nbsp;chvatně přistoupiv, stanul před ním. „Nepoznáváš mne, Kefe?“ ptal se.</p>
			<p class="MLP-text para-style-override-1">A&nbsp;v&nbsp;jeho hlase bylo cosi tak strašlivého, že mráz projel všemi přítomnými.</p>
			<p class="MLP-text para-style-override-1">Chilon nadzvedl kahanec a&nbsp;pustil jej na zemi skoro okamžitě&nbsp;– pak se všecek zhroutil a&nbsp;začal úpěti: „Já tu nejsem… já tu nejsem…! Smilování!“ </p>
			<p class="MLP-text para-style-override-1">Glaukos se obrátil k&nbsp;večeřícím a&nbsp;řekl:</p>
			<p class="MLP-text para-style-override-1">„Toť jest člověk, jenž mne zaprodal a&nbsp;zničil mne i&nbsp;mou rodinu…!“</p>
			<p class="MLP-text para-style-override-1">Jeho historie byla známa všem křesťanům i&nbsp;Vinitiovi, který jen proto netušil, kdo jest onen Glaukos, že stále omdlévaje bolestmi při ošetření ran, nezaslechl jeho jména. Ale pro Ursa byla ta krátká chvíle ve spojení se slovy Glaukovými bleskem ve tmách. Poznav Chilona, jedním skokem octl se u&nbsp;něho, popadl jej za ramena, a&nbsp;prohnuv jej nazad, zvolal: „Ten mne přemlouval, abych zabil Glauka!“</p>
			<p class="MLP-text para-style-override-1">„Slitování!“ bědoval Chilon. „Vrátím ti všecko… pane!“ zvolal, otáčeje hlavu k&nbsp;Vinitiovi. „Zachraň mne! Tobě jsem důvěřoval, zastaň se mne…! Tvůj list… odnesu… pane… pane…!“</p>
			<p class="MLP-text para-style-override-1">Ale Vinitius, který ze všech nejlhostejněji se díval na to, co se přihodilo, předně proto, že mu všecky Řekovy spády byly známy, a&nbsp;za druhé, že jeho srdce neznalo, co je to slitování, řekl:</p>
			<p class="MLP-text para-style-override-1">„Zakopejte jej v zahradě! List odnese někdo jiný!“ </p>
			<p class="MLP-text para-style-override-1">Chilonovi připadalo, jako by ta slova byla konečným rozsudkem. Jeho kosti začaly praštěti v&nbsp;hrozných rukou Ursových, oči byly zality slzami bolesti.</p>
			<p class="MLP-text para-style-override-1">„Při vašem Bohu, smilování!“ volal. „Jsem křesťan, a&nbsp;nevěříte-li mně, pokřtěte mne ještě jednou, ještě dvakrát, ještě desetkrát! Glauku, to je omyl! Dovolte mi, abych promluvil. Udělejte ze mne otroka…! Nezabíjejte mne! Smilování…!“</p>
			<p class="MLP-text para-style-override-1">A&nbsp;jeho hlas, tlumený bolestí, slábl čím dále tím více, když vtom se za stolem zvedl apoštol Petr; chvíli pokyvoval svou bílou hlavou, schyluje ji na prsa, oči měl zavřeny, ale potom je otevřel a&nbsp;řekl za ticha:</p>
			<p class="MLP-text para-style-override-1">„Takto pověděl Spasitel: ‚Zhřešil-li by bratr tvůj proti tobě, pokárej ho; litoval-li by, odpusť mu! A&nbsp;jestliže by sedmkrát za den zhřešil proti tobě a&nbsp;sedmkrát vrátil se k&nbsp;tobě, řka: ‚Líto je mi tě!‘&nbsp;– odpusť mu!‘“</p>
			<p class="MLP-text para-style-override-1">Pak se sneslo ticho ještě větší.</p>
			<p class="MLP-text para-style-override-1">Glaukos dlouhou dobu stál, maje tvář zakrytu rukama, až konečně je sňal a&nbsp;pravil:</p>
			<p class="MLP-text para-style-override-1">„Kefe, Bůh ti odpusť nešlechetnosti, jichž ses na mně dopustil, jako ti je odpouštím já ve jménu Kristově!“</p>
			<p class="MLP-text para-style-override-1">A&nbsp;Ursus uvolniv Řekova ramena, dodal ihned:</p>
			<p class="MLP-text para-style-override-1">„Ať Spasitel bude ke mně tak milostiv, jako odpouštím tobě i&nbsp;já!“</p>
			<p class="MLP-text para-style-override-1">Ten padl k&nbsp;zemi, a&nbsp;opíraje se o&nbsp;ni rukama, vrtěl hlavou jako zvíře chycené do pasti, rozhlížeje se kolem a&nbsp;čekaje, odkud přijde smrt. Očím ani sluchu ještě nevěřil a&nbsp;neodvažoval se doufati v&nbsp;odpuštění.</p>
			<p class="MLP-text para-style-override-1">Ale zvolna se mu vracelo jasné vědomí, jen zsinalé rty se mu ještě třásly zděšením. Zatím apoštol pravil:</p>
			<p class="MLP-text para-style-override-1">„Odejdi v&nbsp;pokoji!“</p>
			<p class="MLP-text para-style-override-1">Chilon vstal, ale nemohl ještě promluviti. Bezděky se přiblížil k&nbsp;loži Vinitiovu, jako by u&nbsp;něho ještě hledal ochranu, poněvadž neměl dosud kdy pomysliti, že ten, ačkoliv užíval jeho služeb a&nbsp;byl poněkud jeho společníkem, jej odsoudil, kdežto právě ti, proti nimž sloužil, mu odpustili. Ta myšlenka měla mu přijíti pozdě. Té chvíle bylo v&nbsp;jeho zraku viděti jen úžas a&nbsp;nedůvěru. Jakkoliv již vystihl, že mu bylo odpuštěno, chtěl přece jen co nejrychleji zachrániti život z&nbsp;kruhu těchto nepochopitelných lidí, jejichž dobrota překvapovala jej zrovna tak, jako by překvapovala krutost. Zdálo se mu, že kdyby zůstal déle, došlo by zase k&nbsp;něčemu neočekávanému, a&nbsp;proto stanuv u&nbsp;Vinitia, začal mluviti trhavým hlasem:</p>
			<p class="MLP-text para-style-override-1">„Dej sem list, pane, dej sem list!“</p>
			<p class="MLP-text para-style-override-1">A&nbsp;popadnuv tabulku, kterou mu podal Vinitius, učinil jednu poklonu křesťanům, druhou nemocnému a&nbsp;skrčen, šouraje se podél samé zdi, vyrazil ze dveří.</p>
			<p class="MLP-text para-style-override-1">V&nbsp;zahrádce, když jej obklopila tma, ježily se mu opět strachem vlasy na hlavě, neboť byl jist, že se Ursus za ním vyřítí a&nbsp;zabije ho za noci. Byl by utíkal, seč síly měl, ale nohy mu vypověděly poslušnost, za chvíli pak staly se úplně bezvládné, protože Ursus opravdu stál u&nbsp;něho.</p>
			<p class="MLP-text para-style-override-1">Chilon padl tváří k&nbsp;zemi a&nbsp;začal vzlykati:</p>
			<p class="MLP-text para-style-override-1">„Urbane… ve jménu Kristově…!“</p>
			<p class="MLP-text para-style-override-1">Urban však řekl:</p>
			<p class="MLP-text para-style-override-1">„Neboj se! Apoštol mi rozkázal, abych tě vyvedl za bránu, abys nezbloudil ve tmě, a&nbsp;nemáš-li dosti sil, vyprovodím tě domů.“</p>
			<p class="MLP-text para-style-override-1">Chilon zvedl tvář.</p>
			<p class="MLP-text para-style-override-1">„Co to povídáš? Cože…? Nezabiješ mne?“</p>
			<p class="MLP-text para-style-override-1">„Ne, nezabiji tě, a&nbsp;popadl-li jsem tě příliš silně a&nbsp;pochroumal ti kosti, odpusť mi!“</p>
			<p class="MLP-text para-style-override-1">„Pomoz mi vstát!“ pravil Řek. „Nezabiješ mne? Co? Vyprovoď mne na ulici, dále půjdu sám.“</p>
			<p class="MLP-text para-style-override-1">Ursus jej zvedl ze země a&nbsp;postavil na nohy, pak jej vedl tmavým přechodem do druhého dvora, z&nbsp;něhož se vyšlo na síň a&nbsp;pak na ulici. Na chodbě opakoval si Chilon opět v&nbsp;duchu: „Už je po mně veta!“ Teprve, když se octli na ulici, vzpamatoval se a&nbsp;řekl:</p>
			<p class="MLP-text para-style-override-1">„Dále půjdu sám.“</p>
			<p class="MLP-text para-style-override-1">„Pokoj budiž s&nbsp;tebou!“</p>
			<p class="MLP-text para-style-override-1">„S&nbsp;tebou také! S&nbsp;tebou také…! Nech mne oddychnout!“</p>
			<p class="MLP-text para-style-override-1">A&nbsp;po odchodu Ursově oddychl z&nbsp;plných plic. Rukama si ohmatal pás a&nbsp;kyčle, jako by se chtěl přesvědčiti, že je živ, a&nbsp;vyrazil chvatným krokem kupředu.</p>
			<p class="MLP-text para-style-override-1">Ale ušed něco přes deset kroků, zastavil se a&nbsp;řekl:</p>
			<p class="MLP-text para-style-override-1">„Proč mne však nezabili?“</p>
			<p class="MLP-text para-style-override-1">A&nbsp;přesto, že již s&nbsp;Euritiem rozmlouval o&nbsp;křesťanském učení, přesto, že mluvil u&nbsp;řeky s&nbsp;Urbanem, přesto přese vše, co slyšel na Ostrianu, neuměl najíti odpověď na tuto otázku.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-318" class="footnote-anchor" href="#footnote-19288-318-backlink">318</a> <span> Bůh podsvětí.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-319" class="footnote-anchor" href="#footnote-19288-319-backlink">319</a> <span> Dýka.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-320" class="footnote-anchor" href="#footnote-19288-320-backlink">320</a> <span> Thébský král.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-321" class="footnote-anchor" href="#footnote-19288-321-backlink">321</a> <span> Myšlena Aedon, která omylem zavraždila svého jediného syna.</span></p>
				</div>
			</div>
		</div>
</body>
</html>