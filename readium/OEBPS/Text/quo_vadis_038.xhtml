<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-35</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-34" class="MLP-uroven2-kapitola para-style-override-1">XXXIV</p>
			<p class="MLP-text-bez1radku para-style-override-1">Ch<a id="x.20086"></a>odě po zahrádce, Vinitius vypravoval Lygii krátkými, z&nbsp;hloubi srdce vytrženými slovy to, z&nbsp;čeho se před chvílí vyznal apoštolům: tedy z&nbsp;neklidu své duše, ze změn, jaké se v&nbsp;něm udály, a&nbsp;konečně z&nbsp;toho nesmírného stesku, který mu zahalil život od té doby, co opustil příbytek Miriamin. Přiznal se Lygii, že chtěl na ni zapomenouti, ale nemohl. Myslil na ni celé dny i&nbsp;noci. Připomínal mu ji onen křížek, upletený z&nbsp;haluzek zimostrázu, jak mu jej zanechala, který umístil v&nbsp;larariu a&nbsp;jejž bezděčně uctíval jako cosi božského. A&nbsp;toužil po ní stále horoucněji, neboť láska byla silnější jeho a&nbsp;již uAulů zachvátila všecku jeho duši… Jiným předou nit života Parky<span class="char-style-override-1"><a id="footnote-19288-368-backlink" class="footnote-link" href="#footnote-19288-368">368</a></span>, kdežto jemu ji předla láska, stesk a&nbsp;smutek. Zlé byly jeho činy, ale vyvěraly z&nbsp;lásky. Miloval ji u&nbsp;Aulů i&nbsp;na Palatině i&nbsp;když ji viděl na Ostrianu, naslouchající slovům Petrovým, i&nbsp;když šel, aby ji s&nbsp;Krotonem unesl, i&nbsp;když bděla u&nbsp;jeho lože i&nbsp;když jej opustila. Přišel Chilon, který vypátral její příbytek a&nbsp;byl tou radou, aby byla odvlečena, ale on Chilona raději ztrestal a&nbsp;šel k&nbsp;apoštolům prosit o&nbsp;pravdu i&nbsp;o&nbsp;ni… A&nbsp;budiž blahoslavena chvíle, ve které mu taková myšlenka vstoupila do hlavy, neboť, hle, jest u&nbsp;ní, u&nbsp;Lygie, a&nbsp;ona jistě již nebude prchati před ním jako posledně prchla z&nbsp;příbytku Miriamina.</p>
			<p class="MLP-text para-style-override-1">„Neprchla jsem před tebou,“ řekla Lygie.</p>
			<p class="MLP-text para-style-override-1">„Nuže, proč jsi tak učinila?“</p>
			<p class="MLP-text para-style-override-1">A&nbsp;ona zvedla k&nbsp;němu své oči barvy kosatců, načež sklopivši ostýchavou hlavu, odvětila:</p>
			<p class="MLP-text para-style-override-1">„Ty víš…“</p>
			<p class="MLP-text para-style-override-1">Vinitius na chvíli se odmlčel z&nbsp;přemíry štěstí, pak se jal opět mluviti, jak se mu pomalu otvíraly oči, že ona je zcela jiná proti Římankám a&nbsp;nanejvýše jediné Pomponii podobna. Nedovedl ostatně dobře jí vypověděti vše, neboť sám si nebyl jasně vědom toho, co cítil, že jí přichází na svět jakási zcela jiná krása, které dosud ve světě nebývalo a&nbsp;která jest nejen sochou, nýbrž i&nbsp;duší. Řekl jí naproti tomu (což ji naplňovalo radostí), že ji miloval i&nbsp;proto, že prchala před ním, a&nbsp;že mu bude světicí u&nbsp;domácího krbu.</p>
			<p class="MLP-text para-style-override-1">Potom uchopiv ji za ruku, nemohl mluviti více, jen se na ni díval s&nbsp;roztoužením jako na znovunabyté štěstí života a&nbsp;opakoval její jméno, jakoby se chtěl ubezpečiti, že ji opět nalezl a&nbsp;že jest u&nbsp;něho:</p>
			<p class="MLP-text para-style-override-1">„Ó,&nbsp;Lygie! Ó,&nbsp;Lygie…!“</p>
			<p class="MLP-text para-style-override-1">Konečně se jí začal vyptávati, co se dělo v&nbsp;její duši, a&nbsp;ona se mu přiznala, že jej milovala již v&nbsp;domě Aulů, a&nbsp;že kdyby ji byl odvedl k&nbsp;nim z&nbsp;Palatina, byla by se jim vyznala ze své lásky a&nbsp;snažila se odvrátiti jejich hněv proti němu.</p>
			<p class="MLP-text para-style-override-1">„Přísahám ti,“ pravil Vinitius, „že mne ani ve snách nenapadlo, abych tě odňal Aulům. Petronius ti jednou poví, že jsem již tehdy mu říkal, že tě miluji a&nbsp;že toužím po tom, abys byla mou chotí. Pověděl jsem mu: ‚Ať pomaže mé dveře vlčím sádlem a&nbsp;ať zasedne u&nbsp;mého krbu!!‘ Ale on se mi vysmál a&nbsp;nadhodil Caesarovi myšlenku, aby tě požadoval jako ženu rukojmí a&nbsp;odevzdal mi tě. Kolikrát jsem jej proklínal ve svém žalu, ale snad vlídný osud to tak zařídil, neboť jinak nebyl bych poznal křesťany a&nbsp;neporozuměl tobě…“</p>
			<p class="MLP-text para-style-override-1">„Věř mi, Marku,“ odvětila Lygie, „že to Kristus úmyslně tě přivedl ke mně.“</p>
			<p class="MLP-text para-style-override-1">Vinitius pozvedl hlavu s&nbsp;jakýmsi překvapením.</p>
			<p class="MLP-text para-style-override-1">„Zajisté,“ odpověděl s&nbsp;živostí, „všecko se utvářelo tak podivně, že hledaje tebe, setkal jsem se s&nbsp;křesťany… V&nbsp;Ostrianu jsem s&nbsp;podivením naslouchal apoštolovi, protože jsem takových věcí nikdy neslyšel. To ty ses modlila za mne.“</p>
			<p class="MLP-text para-style-override-1">„Ano!“ odpověděla Lygie.</p>
			<p class="MLP-text para-style-override-1">Přešli mimo besídku, opředenou hustým břečtanem, a&nbsp;přiblížili se k&nbsp;místu, na němž Ursus, zardousiv Krotona, vrhl se na Vinitia.</p>
			<p class="MLP-text para-style-override-1">„Zde,“ pravil mladý člověk, „kdyby nebylo tebe, býval bych zahynul!“</p>
			<p class="MLP-text para-style-override-1">„Nepřipomínej to,“ odpověděla Lygie, „a neměj toho za zlé Ursovi!“</p>
			<p class="MLP-text para-style-override-1">„Mohl bych se snad na něm mstíti za to, že tě bránil? Kdyby byl otrokem, hned bych mu daroval svobodu.“</p>
			<p class="MLP-text para-style-override-1">„Kdyby byl otrokem, Aulové by jej dávno byli osvobodili.“</p>
			<p class="MLP-text para-style-override-1">„Pamatuješ se,“ řekl Vinitius, „že jsem tě chtěl vrátiti Aulům? Ale ty jsi mi odvětila, že by se Caesar mohl o&nbsp;tom dověděti a&nbsp;mstíti se na nich. Hleď, nyní je budeš moci vídati, kdykoli se ti zlíbí.“</p>
			<p class="MLP-text para-style-override-1">„Proč, Marku?“</p>
			<p class="MLP-text para-style-override-1">„Pravím ‚nyní‘, ale myslím si, že se s&nbsp;nimi budeš moci vídati tehdy, až budeš mou. Ano…! Neboť kdyby se Caesar o&nbsp;tom dověděl a&nbsp;zeptal se, co jsem udělal s&nbsp;ženou, danou za rukojmí, kterou mi svěřil, povím: Pojal jsem ji za choť a&nbsp;k&nbsp;Aulům dochází z&nbsp;mé vůle.&nbsp;– On dlouho v&nbsp;Antiu nepobude, protože má touhu dostati se do Achaie, a&nbsp;kdyby i&nbsp;pobyl, nepotřebuji vídati se s&nbsp;ním každodenně. Až mne Pavel z&nbsp;Tarsu naučí vaší Pravdě, přijmu ihned křest a&nbsp;vrátím se sem, dobudu si opět příchylnosti Aulů, kteří se v&nbsp;těchto dnech vracejí do města, a&nbsp;pak již nebude překážek, a&nbsp;tehdy tě vezmu s&nbsp;sebou a&nbsp;posadím tě ke svému krbu. <span class="MLP-znak-kurziva-11b">O, carissima, carissima!</span>“</p>
			<p class="MLP-text para-style-override-1">To praviv, vysoko zvedl ruce, jako by samo nebe bral za svědka své lásky, Lygie pak, vzhlédnuvši k&nbsp;němu svýma zářivýma očima, řekla:</p>
			<p class="MLP-text para-style-override-1">„A&nbsp;tehdy povím: ‚Kde ty jsi, Caie, tam i&nbsp;já jsem, Caia!‘“</p>
			<p class="MLP-text para-style-override-1">„Nikoli, Lygie!“ zvolal Vinitius. „Přísahám ti, že nikdy nebyla žena v&nbsp;domě manželově tak ctěna, jako budeš ty v&nbsp;mém!“</p>
			<p class="MLP-text para-style-override-1">Chvíli kráčeli mlčky, nemohouce do prsou vměstnati své štěstí, rozhořeni láskou k&nbsp;sobě, podobajíce se dvěma božstvům a&nbsp;tak krásni, jako by je vydalo jaro společně s&nbsp;květy.</p>
			<p class="MLP-text para-style-override-1">Konečně stanuli pod cypřišem, rostoucím blízko vchodu do jizby. Lygie se opřela o&nbsp;jeho kmen, Vinitius pak začal opět prositi přerývaným hlasem: „Rozkaž Ursovi, aby šel do domu Aulů, sebral tvé domácí zařízení a&nbsp;dětské hračky a&nbsp;přenesl je ke mně.“</p>
			<p class="MLP-text para-style-override-1">Ona však, zapálivši se jako růže nebo jako jitřenka, odvětila:</p>
			<p class="MLP-text para-style-override-1">„Zvyk velí jinak…“</p>
			<p class="MLP-text para-style-override-1">„Vím. Přináší je obyčejně <span class="MLP-znak-kurziva-11b">pronuba</span><span class="char-style-override-1"><a id="footnote-19288-369-backlink" class="footnote-link" href="#footnote-19288-369">369</a></span> teprve za nevěstou, ale učiň mi to k&nbsp;vůli! Vezmu je s&nbsp;sebou do svého letohrádku v&nbsp;Antiu a&nbsp;tam budou mi tě připomínati.“</p>
			<p class="MLP-text para-style-override-1">Tu sepjal ruce a&nbsp;jal se opakovati jako dítě, které prosí:</p>
			<p class="MLP-text para-style-override-1">„Pomponie se vrátí v&nbsp;těchto dnech. Nuže, učiň tak, <span class="char-style-override-3">div</span>a, učiň, <span class="char-style-override-3">carissima</span> moje!“</p>
			<p class="MLP-text para-style-override-1">„Ať Pomponie udělá, co jí bude libo!“ odvětila Lygie, zardívajíc se při zmínce o&nbsp;„pronubě“ ještě silněji.</p>
			<p class="MLP-text para-style-override-1">A&nbsp;opět se odmlčeli, protože láska začala jim tajiti dech v&nbsp;prsou. Lygie stála opřena zády o&nbsp;cypřiš, s&nbsp;tváří bělající se ve stínu jako květ, se sklopenýma očima a&nbsp;živěji se dmoucí hrudí, Vinitius pak měnil se ve tváři a&nbsp;bledl. V&nbsp;poledním tichu slyšeli tlukot vlastních srdcí a&nbsp;ve vzájemném opojení změnily se jim onen cypřiš, myrtové keře i&nbsp;břečtany besídky v&nbsp;zahradu lásky.</p>
			<p class="MLP-text para-style-override-1">Miriam však ukázala se ve dveřích a&nbsp;pozvala je na polední posilnění. Tehdy zasedli mezi apoštoly, ti pak dívali se na ně s&nbsp;potěchou jako na mladé pokolení, které po jejich smrti mělo uchovati a&nbsp;dále rozsévati sémě nové nauky. Petr lámal chléb a&nbsp;žehnal jej; na všech tvářích byl klid a&nbsp;jakési neskonalé štěstí zdálo se naplňovati celou tu jizbu.</p>
			<p class="MLP-text para-style-override-1">„Pohleď,“ řekl konečně Pavel, obraceje se k&nbsp;Vinitiovi, „jsme-li nepřáteli života a&nbsp;radosti!“</p>
			<p class="MLP-text para-style-override-1">Ten pak odpověděl:</p>
			<p class="MLP-text para-style-override-1">„Vím, jak tomu jest, neboť nikdy jsem nebyl tak šťasten jako mezi vámi!“</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-368" class="footnote-anchor" href="#footnote-19288-368-backlink">368</a> <span> Bohyně lidského osudu.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-369" class="footnote-anchor" href="#footnote-19288-369-backlink">369</a> <span> Matrona, která provázela nevěstu a&nbsp;poučovala ji o povinnostech manželky.</span></p>
				</div>
			</div>
		</div>
</body>
</html>