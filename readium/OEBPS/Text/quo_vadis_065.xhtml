<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-62</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-61" class="MLP-uroven2-kapitola para-style-override-1">LXI</p>
			<p class="MLP-text-bez1radku para-style-override-1">Po tři dny či vl<a id="x.20440"></a>astně po tři noci nic jich nerušilo v&nbsp;klidu. Když bylo skončeno obvyklé vězeňské zaměstnání, záležející v&nbsp;oddělování nebožtíků od živých, těžce nemocných od zdravějších, a&nbsp;když unavené strážní hlídky odebraly se ke spaní na chodby, Vinitius vcházel do sklepení, ve kterém byla Lygie, a&nbsp;zůstával v&nbsp;něm tak dlouho, dokud úsvit nenahlédl mřížemi okna. Kladla mu hlavu na prsa a&nbsp;oba rozmlouvali spolu tichými hlasy o&nbsp;lásce a&nbsp;smrti. Oba bezděčně se v&nbsp;myšlenkách i&nbsp;hovorech, ano, v&nbsp;tužbách i&nbsp;nadějích vzdalovali čím dále tím více života a&nbsp;ztráceli vědomí o&nbsp;něm. Oba byli jako lidé, kteří odrazivše na lodi od pevniny, nevidí již břehu a&nbsp;zvolna se hrouží do nekonečnosti. Oba se postupně měnili ve smutné duchy, zamilované do sebe i&nbsp;do Krista a&nbsp;hotové odletěti. Jen občas vyvstávala v&nbsp;jeho srdci bolest jako vichřice, občas jako blesk zazářila naděje, zrozená z&nbsp;lásky a&nbsp;víry v&nbsp;milosrdenství Ukřižovaného Boha, ale každým dnem více odpoutával se i&nbsp;on od země a&nbsp;odevzdával se smrti. Ráno, když vycházel z&nbsp;vězení, díval se již na svět, na město, na známé i&nbsp;na věci života jako ve snách. Všecko mu připadalo cizí, vzdálené, prázdné a&nbsp;pomíjivé. Přestala jej děsiti i&nbsp;hrůza muk, neboť měl pocit, že je to cosi, co lze jaksi přejíti v&nbsp;zamyšlení, s&nbsp;očima, jež jsou upřeny na něco jiného. Oběma se zdálo, že je začíná již obestírati věčnost. Hovořili o&nbsp;lásce, o&nbsp;tom, jak se budou míti rádi a&nbsp;žíti pospolu, ale pouze na tom druhém břehu, za hrobem, a&nbsp;jestliže se jejich mysl obracela někdy ještě k&nbsp;věcem pozemským, bylo to jako u&nbsp;lidí, kteří chystajíce se na dalekou cestu, rozmlouvají spolu o&nbsp;cestovních přípravách. Ostatně je obklopovalo takové ticho, jaké obklopuje dva sloupy, stojící kdesi na prázdném místě a&nbsp;zapomenuté. Šlo jim již jen o&nbsp;to, aby Kristus jich od sebe neodloučil; a&nbsp;poněvadž každá chvíle posilovala v&nbsp;nich tu jistotu, zahořeli k&nbsp;Němu láskou jako k&nbsp;poutu, které je mělo spojiti v&nbsp;nekonečném štěstí a&nbsp;nekonečném míru. Již na zemi spadával s&nbsp;nich pozemský prach. Duše jejich se staly čisty jako slzy. Ve hrůzách smrti, uprostřed bídy a&nbsp;utrpení, ve vězeňském doupěti, začalo se pro ně nebe, jelikož Lygie jej brala za ruku a&nbsp;vedla, jako by již byla spasenou duší a&nbsp;světicí, k&nbsp;věčnému zdroji života.</p>
			<p class="MLP-text para-style-override-1">A&nbsp;Petronius byl v&nbsp;údivu, vida ve tváři Vinitiově klid stále větší a&nbsp;jakousi zvláštní záři, jaké dříve nevídal. Chvílemi se dokonce v&nbsp;jeho hlavě rodily domněnky, že Vinitius nalezl nějakou cestu spásy, i&nbsp;bylo mu bolestno, že ho do svých tajností nezasvěcuje.</p>
			<p class="MLP-text para-style-override-1">Konečně nemoha vydržeti, řekl k&nbsp;němu:</p>
			<p class="MLP-text para-style-override-1">„Teď vypadáš jinak. Nuže, nečiň přede mnou tajností, protože chci a&nbsp;mohu ti býti nápomocen. Ustanovil ses na něčem?“</p>
			<p class="MLP-text para-style-override-1">„Ustanovil,“ odpověděl Vinitius, „ale ty mně již nemůžeš býti nápomocen. Po její smrti vyznám zajisté, že jsem křesťan, a&nbsp;půjdu za ní.“</p>
			<p class="MLP-text para-style-override-1">„Nemáš tedy naděje?“</p>
			<p class="MLP-text para-style-override-1">„Ó,&nbsp;ano, mám! Kristus mi ji odevzdá a&nbsp;já se s&nbsp;ní nerozejdu již nikdy.“</p>
			<p class="MLP-text para-style-override-1">Petronius začal choditi po atriu s&nbsp;výrazem zklamání a&nbsp;roztrpčenosti ve tváři, načež řekl:</p>
			<p class="MLP-text para-style-override-1">„K&nbsp;tomu není třeba vašeho Krista, poněvadž tutéž službu ti může prokázati náš Thanatos<span class="char-style-override-1"><a id="footnote-19288-510-backlink" class="footnote-link" href="#footnote-19288-510">510</a></span>.“</p>
			<p class="MLP-text para-style-override-1">Ale Vinitius smutně se usmál a&nbsp;řekl:</p>
			<p class="MLP-text para-style-override-1">„Nikoli, drahý, ale ty tomu nechceš rozuměti.“</p>
			<p class="MLP-text para-style-override-1">„Nechci a&nbsp;nemohu,“ odpověděl Petronius. „Není kdy na rozpravy, ale pamatuješ se, co jsi říkal, když se nám nepodařilo, abychom ji vysvobodili z&nbsp;Tulliana? Pozbyl jsem všeliké naděje, ale ty jsi řekl, když jsme se vrátili domů: ‚A&nbsp;já věřím, že Kristus mi ji může vrátiti.‘ Nuže, ať ti ji vrátí! Hodím-li drahocenný pohár do moře, nedovede žádný z&nbsp;bohů mi jej dáti zpět; jestliže však ani váš bůh není lepší, pak nevím, proč bych jej měl více uctívati nežli ty dávné.“</p>
			<p class="MLP-text para-style-override-1">„On mi ji také vrátí!“ odvětil Vinitius.</p>
			<p class="MLP-text para-style-override-1">Petronius pokrčil rameny.</p>
			<p class="MLP-text para-style-override-1">„Víš-li pak,“ ptal se, „že zítra mají býti zahrady Caesarovy osvětleny křesťany?“</p>
			<p class="MLP-text para-style-override-1">„Zítra?“ opakoval Vinitius.</p>
			<p class="MLP-text para-style-override-1">A&nbsp;před blízkou, hrůzostrašnou skutečností zachvělo se v&nbsp;něm srdce přece jen bolestí a&nbsp;děsem. Napadlo jej, že je to snad poslední noc, kterou bude moci stráviti s&nbsp;Lygií, a&nbsp;proto rozloučiv se s&nbsp;Petroniem, rychle se odebral ke správci „puticulí“ pro svoji „tesseru“.</p>
			<p class="MLP-text para-style-override-1">Zde však čekalo na něho zklamání, poněvadž správce mu nechtěl dáti odznak.</p>
			<p class="MLP-text para-style-override-1">„Odpusť, pane,“ řekl. „Udělal jsem pro tebe, co jsem mohl, ale nemohu vydat život v&nbsp;nebezpečí. Dnes v&nbsp;noci mají býti křesťané vyvedeni do zahrad Caesarových. Ve věznici bude plno vojáků a&nbsp;úředníků. Kdybys byl poznán, bylo by veta po mně i&nbsp;po mých dětech.“</p>
			<p class="MLP-text para-style-override-1">Vinitius pochopil, že bylo by marno naléhati. Nicméně zasvitla mu naděje, že vojáci, kteří jej dříve vídali, propustí jej snad i&nbsp;bez odznaku, a&nbsp;proto, když nadešla noc, přestrojiv se jako obyčejně do režné tuniky a&nbsp;ovázav si cárem hlavu, odebral se ke branám věznice.</p>
			<p class="MLP-text para-style-override-1">Ale toho dne byly odznaky prohlíženy s&nbsp;přísností ještě větší nežli jindy, a&nbsp;což bylo důležitější: setník Scevinus, voják drsný a&nbsp;duší i&nbsp;tělem oddaný Caesarovi, poznal Vinitia.</p>
			<p class="MLP-text para-style-override-1">Patrně však v&nbsp;jeho hrudi, zkuté do železa, doutnaly ještě nějaké jiskry soucitu s&nbsp;lidským utrpením, poněvadž místo aby udeřil kopím do štítu na znamení poplachu, odvedl Vinitia stranou a&nbsp;řekl mu:</p>
			<p class="MLP-text para-style-override-1">„Pane, vrať se domů! Poznal jsem tě, ale budu zticha, nechtěje tě zničit. Vpustiti tebe nemohu, ale vrať se a&nbsp;kéž ti bohové sešlou zkonejšení!“</p>
			<p class="MLP-text para-style-override-1">„Vpustiti mne nemůžeš,“ pravil Vinitius, „ale dovol, abych zde zůstal a&nbsp;viděl ty, kteří budou odtud vyvedeni.“</p>
			<p class="MLP-text para-style-override-1">„Můj rozkaz není s&nbsp;tím v&nbsp;rozporu,“ odpověděl Scevinus.</p>
			<p class="MLP-text para-style-override-1">Vinitius postavil se před vrata a&nbsp;čekal, dokud nezačnou vyváděti odsouzence. Konečně kolem půlnoci otevřela se vrata věznice dokořán a&nbsp;ukázaly se celé řady vězňů: mužů, žen i&nbsp;dětí, obstoupené ozbrojenými oddíly praetoriánů. Byla velice jasná noc&nbsp;– a&nbsp;tak plná světla, že bylo možno rozeznati nejen postavy, nýbrž dokonce i&nbsp;tváře nešťastníků. Šli po dvou ve dlouhém, posupném průvodu a&nbsp;za ticha, rušeného pouze řinčením vojenských zbrojí. Bylo jich vyváděno tolik, že se zdálo, že všecka sklepení zůstanou prázdná.</p>
			<p class="MLP-text para-style-override-1">Na konci průvodu zahlédl Vinitius zřetelně Glauka lékaře, ale ani Lygie, ani Ursus nebyli mezi odsouzenci.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-510" class="footnote-anchor" href="#footnote-19288-510-backlink">510</a> <span> Bůh smrti.</span></p>
				</div>
			</div>
		</div>
</body>
</html>