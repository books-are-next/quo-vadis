<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-7</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-6" class="MLP-uroven2-kapitola para-style-override-1">VI</p>
			<p class="MLP-text-bez1radku para-style-override-1">Petronius byl doma. Vrátný se neodvažoval zadržeti Vinitia, který vpadl do atria jako bouře, a&nbsp;dověděv se, že domácího pána musí vyhledati v&nbsp;knihovně, týmž během přihnal se do knihovny, a&nbsp;zastav Petronia, an píše, vytrhl mu třtinu z&nbsp;ruky, zlomil ji, mrštil jí k&nbsp;zemi, potom se prsty zabořil do jeho ramenou, a&nbsp;přibližuje tvář k&nbsp;jeho tváři, začal se ptáti sípavým hlasem:</p>
			<p class="MLP-text para-style-override-1">„Co jsi s&nbsp;ní učinil? Kde jest?“</p>
			<p class="MLP-text para-style-override-1">Ale pojednou stalo se cosi podivuhodného. Onen štíhlý a&nbsp;zženštilý Petronius uchopil totiž dlaň mladého básníka, jež se mu zabořovala do ramene, pak uchopil druhou, a&nbsp;drže je obě ve své jedné ruce silou železných kleští, řekl:</p>
			<p class="MLP-text para-style-override-1">„Jsem jen z rána chabý muž, večer však nabývám dřívější pruž­nosti. Zkus to, aby ses mi vytrhl! Tělocviku tě dle všeho učil tkadlec a&nbsp;mravům kovář.“</p>
			<p class="MLP-text para-style-override-1">Na jeho tváři nebylo znáti hněvu, pouze v&nbsp;očích kmitl se mu jakýsi matný odlesk odvahy a&nbsp;energie. Za chvíli pustil ruce Vinitia, který stál před ním pokořen, zahanben a&nbsp;vzteklý.</p>
			<p class="MLP-text para-style-override-1">„Máš ocelovou ruku,“ řekl, „ale při všech pekelných bozích ti přísahám, že zradil-li jsi mne, vrazím ti nůž do hrdla, třebas i&nbsp;v&nbsp;pokojích Caesarových!“</p>
			<p class="MLP-text para-style-override-1">„Porozprávějme si v&nbsp;klidu!“ odpověděl Petronius. „Ocel jest, jak vidíš, silnější nežli železo, pročež byť i&nbsp;možno bylo z&nbsp;jednoho tvého ramene udělati má dvě, nepotřebuji se tě báti. Naproti tomu bolestně se mne dotýká tvé hrubství, a&nbsp;kdyby mne lidská nevděčnost mohla ještě přiváděti v&nbsp;údiv, byl bych překvapen tvou nevděčností.“</p>
			<p class="MLP-text para-style-override-1">„Kde jest Lygie?“</p>
			<p class="MLP-text para-style-override-1">„V&nbsp;lunapariu, to jest v&nbsp;domě Caesarově.“</p>
			<p class="MLP-text para-style-override-1">„Petronie!“</p>
			<p class="MLP-text para-style-override-1">„Upokoj se a&nbsp;sedni si! Prosil jsem Caesara o&nbsp;dvě věci, které mně slíbil: předně o&nbsp;to, aby se Lygie dostala z&nbsp;domu Aulů, a&nbsp;za druhé, aby odevzdána byla tobě. Nemáš někde tam v&nbsp;záhybech tógy dýku? Snad mne probodneš! Ale jsem ti tou radou, abys počkal několik dní, protože bys byl vsazen do vězení, a&nbsp;zatím by se Lygie ve tvém domě nudila.“</p>
			<p class="MLP-text para-style-override-1">Nastalo mlčení. Vinitius hleděl nějakou dobu udivenýma očima na Petronia, načež řekl:</p>
			<p class="MLP-text para-style-override-1">„Odpusť mi! Mám ji rád a&nbsp;láska mi kalí smysly.“</p>
			<p class="MLP-text para-style-override-1">„Obdivuj se mi, Marku! Onehdy jsem řekl k&nbsp;Caesarovi takto: ‚Můj synovec Vinitius tolik se zamiloval do jedné hubeňoučké dívky, která jest vychovávána u&nbsp;Aulů, že se jeho dům proměnil v&nbsp;parní lázeň vzdechů.‘ Ty, Caesare (pravím), ani já, kteří víme, co jest pravá krása, nedali bychom za ni ani tisíc sestercií<span class="char-style-override-1"><a id="footnote-19288-185-backlink" class="footnote-link" href="#footnote-19288-185">185</a></span>, ale to byl vždycky hloupý hoch jako pařez a&nbsp;teď zhloupl nadobro.“</p>
			<p class="MLP-text para-style-override-1">„Petronie!“</p>
			<p class="MLP-text para-style-override-1">„Nechápeš-li, že jsem to řekl, chtěje zabezpečiti Lygii, jsem hotov uvěřiti, že jsem řekl pravdu. Namluvil jsem Rudobradému, že takový ctitel krasochuti jako on nemůže pokládati takovou dívku za krasavici, a&nbsp;Nero, který se dosud neodvažuje dívati se jinak nežli mýma očima, nedbaje u&nbsp;ní krásy a&nbsp;nenalezna, nebude po ní toužiti. Bylo nutno zajistiti se před opicí a&nbsp;vzíti ji na provaz. Lygii ocení teď nikoli on, nýbrž Poppaea, a&nbsp;jistě se postará, aby co nejdříve byla vyhoštěna z&nbsp;paláce. Já pak jsem pokračoval nenuceně před Rudou bradou: ‚Vezmi Lygii a&nbsp;dej ji Vinitiovi! Máš právo tak učiniti, protože je dána jako rukojmí; zachováš-li se takto, potýráš Aula!‘ A&nbsp;souhlasil. Neměl nejmenší příčiny, aby souhlas odepřel, tím méně, že poskytl jsem mu příležitost, aby potýral řádné lidi. Udělají z&nbsp;tebe úředního strážce ženy rukojmí, odevzdají ti do rukou ten lygijský poklad, ty pak jako spojenec bojovných Lygů nejen ničeho z&nbsp;pokladu nepromarníš, nýbrž se vynasnažíš, aby byl rozmnožen. Caesar, aby zachoval navenek zdání, podrží si ji několik dní v&nbsp;domě a&nbsp;pak ti ji pošle na tvoji insulu, šťastný člověče!“</p>
			<p class="MLP-text para-style-override-1">„Je to pravda? Nic jí tam nehrozí v&nbsp;domě Caesarově?“</p>
			<p class="MLP-text para-style-override-1">„Kdyby se tam měla ubytovati trvale, Poppaea by si o&nbsp;ní promluvila s&nbsp;Lokustou<span class="char-style-override-1"><a id="footnote-19288-186-backlink" class="footnote-link" href="#footnote-19288-186">186</a></span>, ale několik dní jí nehrozí pranic. V&nbsp;paláci Caesarově je deset tisíc lidí. Možná, že jí Nero vůbec nespatří, tím méně, když mi všecko svěřil do té míry, že před chvílí byl u&nbsp;mě centurio se zprávou, že doprovodil dívku do paláce a&nbsp;odevzdal ji do rukou Akté. Je to dobrá duše, ta Akté, proto jsem rozkázal, aby odevzdána byla Lygie jí. Pomponie Grecina jest patrně téhož mínění, protože jí psala. Zítra jest hostina u&nbsp;Nerona. Zamluvil jsem ti místo vedle Lygie.“</p>
			<p class="MLP-text para-style-override-1">„Odpusť mi, Caie, moji prchlivost!“ řekl Vinitius. „Domníval jsem se, že jsi ji dal odvésti buď pro sebe, nebo pro Caesara.“</p>
			<p class="MLP-text para-style-override-1">„Prchlivost mohu ti odpustiti, ale nesnadněji mi jest odpustiti neomalená gesta, obhroublé výkřiky a&nbsp;hlas, který připomíná hráče v&nbsp;moru. Nemám to rád, Marku, a&nbsp;střež se toho! Věz, že Caesarovým kuplířem jest Tigellinus, věz také, že kdybych se chtěl zmocniti dívky pro sebe, řekl bych ti nyní toto, hledě ti přímo do očí: ‚Vinitie, odnímám ti Lygii a&nbsp;podržím si ji u&nbsp;sebe tak dlouho, pokud mne neomrzí!‘“</p>
			<p class="MLP-text para-style-override-1">Takto mluvě, začal se dívati svými ořechovými zraky Vinitiovi přímo do očí s&nbsp;výrazem chladným a&nbsp;vyzývavým, mladý člověk pak upadl do svrchovaných rozpaků.</p>
			<p class="MLP-text para-style-override-1">„Vina jest na mé straně,“ řekl. „Jsi dobrý, šlechetný a&nbsp;já ti z&nbsp;té duše děkuji! Dovol mi jen, abych ti dal ještě jednu otázku: Proč jsi nerozkázal, aby Lygie byla dopravena přímo do mého domu?“</p>
			<p class="MLP-text para-style-override-1">„Poněvadž Caesar chce zachovati navenek zdání, že tak býti musí. Bude se o&nbsp;tom vypravovati mezi lidem v&nbsp;Římě, a&nbsp;protože Lygii bereme k&nbsp;sobě jako rukojmí, zůstane v&nbsp;paláci Caesarově tak dlouho, dokud se o&nbsp;tom bude mluviti. Pak bude dívka dopravena potichu k&nbsp;tobě a&nbsp;bude po všem. Rudobradý je zbabělý pes. Ví, že jeho moc je neomezená, a&nbsp;přece jen se snaží, aby každému činu dodal zdánlivé oprávněnosti. Vzpamatoval ses již do té míry, abys mohl trochu filosofovati? Mně samému nejednou přišlo na mysl, proč zločin, byť i&nbsp;byl silný jako Caesar, a beztrestností bezpečný jako on, snaží se ještě o&nbsp;zevní zdání oprávněnosti, spravedlnosti a&nbsp;ctnosti… K&nbsp;čemu se potřebuje tak namáhati? Mám za to, že zavražditi bratra, matku a&nbsp;ženu jest činem hodným nějakého asijského panovníčka, ne však římského Caesara! Ale kdyby se to přihodilo mně, nepsal bych omluvných listů na senát… Nero však píše&nbsp;– Nero hledá záminku, protože Nero je zbabělec. Ale takový Tiberius nebyl zbabělcem, a&nbsp;přece ospravedlňoval každý svůj čin. Proč tomu tak jest? Jaký to zvláštní, bezděčný hold, přinášený zlem ctnosti! A&nbsp;víš, co se mi zdá? Že se totiž děje tak proto, že zločin je hanebný a&nbsp;ctnost krásná. Ergo, pravý estet je již tím ctnostný člověk. Ergo, jsem ctnostný člověk. Musím dnes vylíti trochu vína stínům Protagorovým, Prodikovým a&nbsp;Gorgiovým<span class="char-style-override-1"><a id="footnote-19288-187-backlink" class="footnote-link" href="#footnote-19288-187">187</a></span>. Ukazuje se, že i&nbsp;sofisté mohou se k&nbsp;něčemu hoditi. Slyš, neboť pokračuji! Odvedl jsem Lygii od Aulů, abych ti ji odevzdal. Dobrá! Ale Lisippos utvořil by z&nbsp;vás rozkošnou skupinu. Oba jste krásní, a&nbsp;proto i&nbsp;mé jednání je krásné, a&nbsp;je-li krásné, nemůže býti špatné. Hleď, Marku, sedí před tebou ctnost, vtělená do Petronia! Kdyby byl naživu Aristides<span class="char-style-override-1"><a id="footnote-19288-188-backlink" class="footnote-link" href="#footnote-19288-188">188</a></span>, musil by přijíti ke mně a&nbsp;věnovati mi sto min<span class="char-style-override-1"><a id="footnote-19288-189-backlink" class="footnote-link" href="#footnote-19288-189">189</a></span> za krátký výklad o&nbsp;ctnosti.“</p>
			<p class="MLP-text para-style-override-1">Ale Vinitius jako člověk, jejž více zajímala skutečnost nežli výklady o&nbsp;ctnosti, řekl:</p>
			<p class="MLP-text para-style-override-1">„Zítra spatřím Lygii a&nbsp;pak ji budu míti doma každý den, stále, až do smrti!“</p>
			<p class="MLP-text para-style-override-1">„Budeš míti Lygii a&nbsp;já zase budu míti na starosti Aula. Přivolá na mne pomstu všech podzemních bohů. Kdyby aspoň ta bestie vzala si předtím lekci o&nbsp;řádné deklamaci…! Ale ten bude spílat, jako spílal mým klientům<span class="char-style-override-1"><a id="footnote-19288-190-backlink" class="footnote-link" href="#footnote-19288-190">190</a></span> bývalý můj vrátný, kterého jsem ostatně poslal za to na venek do ergastula<span class="char-style-override-1"><a id="footnote-19288-191-backlink" class="footnote-link" href="#footnote-19288-191">191</a></span>.“</p>
			<p class="MLP-text para-style-override-1">„Aulus byl u&nbsp;mne. Slíbil jsem mu, že mu pošlu zprávu o&nbsp;Lygii.“</p>
			<p class="MLP-text para-style-override-1">„Napiš mu, že vůle ‚božského‘ Caesara je svrchovaným zákonem a&nbsp;že tvůj první syn dostane jméno Aulus. Je třeba, aby stařec měl nějakou útěchu.</p>
			<p class="MLP-text para-style-override-1">Jsem hotov požádati Rudobradého, aby jej zítra pozval na hostinu. Ať tě spatří v&nbsp;tricliniu vedle Lygie!“</p>
			<p class="MLP-text para-style-override-1">„Nečiň to!“ řekl Vinitius. „Jest mi jich přece jen líto, zvláště Pomponie.“</p>
			<p class="MLP-text para-style-override-1">A&nbsp;sedl si, aby napsal onen list, který starého vůdce připravil o&nbsp;zbytek naděje.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-185" class="footnote-anchor" href="#footnote-19288-185-backlink">185</a> <span> Starořímská stříbrná mince.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-186" class="footnote-anchor" href="#footnote-19288-186-backlink">186</a> <span> Pověstná travička v&nbsp;Neronových službách.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-187" class="footnote-anchor" href="#footnote-19288-187-backlink">187</a> <span> Starořečtí filozofové.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-188" class="footnote-anchor" href="#footnote-19288-188-backlink">188</a><span> </span><span> Znamenitý starořecký státník z&nbsp;konce 6. a začátku 5. st. n. l., proslulý spra­vedlností a nezištností.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-189" class="footnote-anchor" href="#footnote-19288-189-backlink">189</a> <span> Starořecký peníz.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-190" class="footnote-anchor" href="#footnote-19288-190-backlink">190</a> <span> Svěřenci, chráněnci, příslušníci starořímského patricijského rodu, jinak svobodní, ale v&nbsp;právních věcech podrobení svému patronovi; byli povinni ho ráno navštěvovat a doprovázet na veřejných místech.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-191" class="footnote-anchor" href="#footnote-19288-191-backlink">191</a> <span> Káznice.</span></p>
				</div>
			</div>
		</div>
</body>
</html>