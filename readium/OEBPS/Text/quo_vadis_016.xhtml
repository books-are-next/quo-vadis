<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-13</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-12" class="MLP-uroven2-kapitola para-style-override-1">XII</p>
			<p class="MLP-text-bez1radku para-style-override-1">Ale když vystoupili před domem Petroniovým, představený atria jim ohlásil, že nikdo z&nbsp;otroků, vyslaných ku branám, ještě se nevrátil. „Atriensis“ rozkázal, aby jim byla dopravena strava, a&nbsp;vydal nový rozkaz, aby pod hrozbou důtek dávali bedlivý pozor na všecky, kdož vycházejí z&nbsp;města.</p>
			<p class="MLP-text para-style-override-1">„Vidíš,“ řekl Petronius, „jsou dosud určitě v&nbsp;městě, a&nbsp;tudíž je najdeme. Poruč však i&nbsp;svým lidem, aby měli pozor u&nbsp;bran, a&nbsp;to těm, kteří byli posláni pro Lygii, protože ti ji snadno poznají.“</p>
			<p class="MLP-text para-style-override-1">„Rozkázal jsem, aby byli posláni do venkovských ergastulů,“ řekl Vinitius, „ale ihned rozkaz odvolám. Ať jdou ku branám!“</p>
			<p class="MLP-text para-style-override-1">A&nbsp;načrtnuv několik slov na tabulce, povlečené voskem, odevzdal ji Petroniovi, který uložil, aby okamžitě byla poslána do domu Vinitiova.</p>
			<p class="MLP-text para-style-override-1">Pak přešli do vnitřku portyku a&nbsp;tam, usednuvše na mramorovou lavičku, začali rozmlouvati.</p>
			<p class="MLP-text para-style-override-1">Zlatovlasá Eunike a&nbsp;Iras podstrčily jim pod nohy bronzové stoličky a&nbsp;pak, přistavivše k&nbsp;lavičce stolek, začaly jim nalévati víno do číší z&nbsp;nádherných úzkohrdlých konvic, které byly dopraveny z&nbsp;Volaterr<span class="char-style-override-1"><a id="footnote-19288-232-backlink" class="footnote-link" href="#footnote-19288-232">232</a></span> a&nbsp;Caeciny.</p>
			<p class="MLP-text para-style-override-1">„Máš mezi svými lidmi někoho, jenž by znal toho obrovského Lyga?“ ptal se Petronius.</p>
			<p class="MLP-text para-style-override-1">„Znal jej Atacinus a&nbsp;Gulo. Ale Atacinus padl včera v&nbsp;boji u&nbsp;lektiky, Gula jsem pak zabil já.“</p>
			<p class="MLP-text para-style-override-1">„Je to pro mne škoda!“ řekl Petronius. „Nosil na rukou nejen tebe, nýbrž i&nbsp;mne.“</p>
			<p class="MLP-text para-style-override-1">„Chtěl jsem jej dokonce obdařiti svobodou,“ odvětil Vinitius, „ale to je vedlejší. Mluvme o&nbsp;Lygii! Řím, toť moře…“</p>
			<p class="MLP-text para-style-override-1">„Perly se objevují právě v&nbsp;moři… Zajisté, nenajdeme jí dnes nebo zítra, nicméně najdeme ji zcela určitě. Obviňuješ mne nyní, že jsem ti poradil tento prostředek, ale prostředek sám o&nbsp;sobě byl dobrý, špatným se stal teprve tehdy, kdy se obrátil ve zlé. Vždyť jsi slyšel od samého Aula, že má v&nbsp;úmyslu přestěhovati se na Sicílii s&nbsp;celou rodinou. V&nbsp;té případnosti byla by dívka beztak daleko od tebe.“</p>
			<p class="MLP-text para-style-override-1">„Byl bych jel za ní,“ odvětil Vinitius, „a byla by v&nbsp;bezpečí, ať bylo by se stalo cokoliv, kdežto nyní, zemře-li ono dítě tam, Poppaea sama uvěří a&nbsp;vemluví Caesarovi, že tím je vinna Lygie.“</p>
			<p class="MLP-text para-style-override-1">„Tak jest. To mne rovněž znepokojilo. Ale ta malá holčička může se ještě uzdraviti. Kdyby však měla zemříti, i&nbsp;pak nalezneme nějaký prostředek.“</p>
			<p class="MLP-text para-style-override-1">Tu se Petronius na chvíli zamyslil, načež řekl:</p>
			<p class="MLP-text para-style-override-1">„Poppaea vyznává jakési židovské náboženství a&nbsp;věří ve zlé duchy. Caesar jest pověrčiv… Rozšíříme-li pověst, že Lygii unesli zlí duchové, pověst dojde víry, zvláště proto, že když se Lygie nezmocnil ani Caesar, ani Aulus Plautius, zmizela způsobem opravdu tajemným. Lyg samojediný nebyl by toho dokázal. Musilo by se mu dostati pomoci a&nbsp;odkud by otrok za jediný den mohl sebrati tolik lidí?“</p>
			<p class="MLP-text para-style-override-1">„Otroci se vzájemně podporují v&nbsp;celém Římě.“</p>
			<p class="MLP-text para-style-override-1">„A&nbsp;ten za to někdy krvavě zaplatí! Ano, podporují se, ale ne druh proti druhu; zde však bylo známo, že na tvé lidi padne odpovědnost i&nbsp;trest. Vnukneš-li svým lidem myšlenku o&nbsp;zlých duchách, okamžitě potvrdí, že je viděli na vlastní oči, protože to je před tebou ihned ospravedlní… Zeptej se některého z&nbsp;nich na zkoušku, neviděli-li, jak odnášeli Lygii ve vzduchu, a&nbsp;okamžitě odpřisáhne při Diově štítu, že tomu tak bylo.“</p>
			<p class="MLP-text para-style-override-1">Vinitius, jenž byl taktéž pověrčiv, pohlédl na Petronia s&nbsp;náhlým, nesmírným nepokojem.</p>
			<p class="MLP-text para-style-override-1">„Jestliže Ursus nemohl míti lidi ku pomoci, sám jediný pak ji nemohl odvléci, kdo tedy ji odvlékl?“</p>
			<p class="MLP-text para-style-override-1">Ale Petronius dal se do smíchu.</p>
			<p class="MLP-text para-style-override-1">„Uvidíš,“ pravil, „oni uvěří, protože ty sám věříš již napolo. Takový jest náš svět, který se posmívá bohům. Všichni uvěří a&nbsp;nebudou jí hledati, my pak mezitím usadíme ji někam daleko od města, do nějakého buď mého, nebo tvého letohrádku.“</p>
			<p class="MLP-text para-style-override-1">„Nicméně, kdo jí mohl pomoci?“</p>
			<p class="MLP-text para-style-override-1">„Její spoluvyznavači!“ odpověděl Petronius.</p>
			<p class="MLP-text para-style-override-1">„Jací? Jaké ona ctí božství? Měl bych o&nbsp;tom věděti lépe nežli ty.“</p>
			<p class="MLP-text para-style-override-1">„Skoro každá žena v&nbsp;Římě ctí jiné božství. Jest nepochybno, že Pomponie ji vychovala v&nbsp;úctě k&nbsp;božství, které sama vyznává; ale jaké vyznává, nevím. Jedno je jisto: že nikdo jí neviděl, že by ve kterémkoliv našem chrámě byla obětovala našim bohům. Byla dokonce obviňována, že jest křesťankou, ale to není možno. Domácí soud ji očistil z&nbsp;té výtky. O&nbsp;křesťanech se říká, že nejen uctívají oslí hlavu, nýbrž jsou i&nbsp;nepřáteli lidského pokolení a&nbsp;dopouštějí se nejhanebnějších zločinů. A&nbsp;proto Pomponie nemůže býti křesťankou, poněvadž její ctnost je známa; a&nbsp;pak by nepřítelkyně lidského pokolení nezacházela s&nbsp;otroky tak, jako zachází ona.“</p>
			<p class="MLP-text para-style-override-1">„V&nbsp;žádném domě se s&nbsp;nimi nezachází tak jako u&nbsp;Aulů,“ přerušil jej Vinitius.</p>
			<p class="MLP-text para-style-override-1">„Nu, tedy vidíš! Pomponie se mi zmínila o&nbsp;jakémsi bohu, který má býti jediný, všemocný a&nbsp;milosrdný. Kam uschovala všecky ostatní, jest její věcí; dosti na tom, že ten její Logos nebyl by ani snad tak zvláště všemocným, naopak, jistě by byl velice ubohým bohem, kdyby měl pouze dvě ctitelky, totiž Pomponii a&nbsp;Lygii a&nbsp;jako dodatek k&nbsp;nim: jejich Ursa. Jest asi více těch vyznavačů a&nbsp;ti přispěli Lygii ku pomoci.“</p>
			<p class="MLP-text para-style-override-1">„Ta víra velí odpouštěti,“ řekl Vinitius. „Setkal jsem se u&nbsp;Akté s&nbsp;Pomponii, která mi řekla: ‚Bůh ti odpusť nešlechetnost, jaké ses dopustil na nás i&nbsp;Lygii!‘“</p>
			<p class="MLP-text para-style-override-1">„Patrně jejich bůh jest nějaký hodně velikomyslný ‚curator‘<span class="char-style-override-1"><a id="footnote-19288-233-backlink" class="footnote-link" href="#footnote-19288-233">233</a></span>. Nuže, ať ti odpustí a&nbsp;na znamení odpuštění ať ti vrátí dívku!“</p>
			<p class="MLP-text para-style-override-1">„Obětoval bych mu zítra hekatombu<span class="char-style-override-1"><a id="footnote-19288-234-backlink" class="footnote-link" href="#footnote-19288-234">234</a></span>. Nepřeji si jídla ani lázně ani spánku. Vezmu tmavou lacernu a&nbsp;půjdu pátrat po městě. Snad ji v&nbsp;přestrojení najdu. Jsem nemocen!“</p>
			<p class="MLP-text para-style-override-1">Petronius pohlédl na něho s&nbsp;jakýmsi soucitem. Opravdu, Vinitius měl pod očima modré kruhy, zraky se horečně leskly; porost, ráno neoholený, povlékl jeho tvrdě vyvstávající čelisti tmavým pruhem, vlasy měl rozcuchány a&nbsp;vskutku vypadal jako nemocný. Iras a&nbsp;zlatovlasá Eunike dívaly se na něho rovněž s&nbsp;účastí, ale on, jak se zdálo, jich neviděl a&nbsp;oba, on i&nbsp;Petronius, pranic si nevšímali přítomnosti otrokyň, jako by si nevšímali psů, vrtících se kolem nich.</p>
			<p class="MLP-text para-style-override-1">„Sžírá tě horečka,“ řekl Petronius.</p>
			<p class="MLP-text para-style-override-1">„Tak jest.“</p>
			<p class="MLP-text para-style-override-1">„Nuže, slyš mne…! Nevím, co by ti předepsal lékař, ale vím, jak bych si počínal na tvém místě. Nežli totiž bude Lygie opět nalezena, vyhledával bych u&nbsp;jiné to, co mi uniklo s&nbsp;onou. Viděl jsem ve tvém letohrádku rozkošná těla. Nezapírej…! Vím, co je láska, vím, že když zatoužíme po jedné ženě, ta druhá nám jí nemůže nahraditi. Ale u&nbsp;krásné otrokyně lze pokaždé najíti potěšení aspoň na chvilku…“</p>
			<p class="MLP-text para-style-override-1">„Nechci!“ odpověděl Vinitius.</p>
			<p class="MLP-text para-style-override-1">Ale Petronius, který byl mu opravdu vřele oddán a&nbsp;který vskutku si přál, aby zmírnil jeho strádání, začal uvažovati o&nbsp;tom, jak by možno bylo to provésti.</p>
			<p class="MLP-text para-style-override-1">„Snad ty tvé nemají pro tebe půvabu novosti,“ řekl za chvíli, „nuže (a&nbsp;tu jal se střídavě hleděti na Iras i&nbsp;Eunike a&nbsp;konečně položil ruku na kyčli zlatovlasé Řekyně), popatři na tuto Charitku! Před několika dny Fonteius Capito dával mi za ni tři roztomilé jinochy z&nbsp;Klasomene<span class="char-style-override-1"><a id="footnote-19288-235-backlink" class="footnote-link" href="#footnote-19288-235">235</a></span>, neboť krásnějšího těla snad ani Skopas<span class="char-style-override-1"><a id="footnote-19288-236-backlink" class="footnote-link" href="#footnote-19288-236">236</a></span> nevytvořil. Sám nechápu, proč jsem zůstal k&nbsp;ní až dosud lhostejný&nbsp;– vždyť mi přece nezbraňovala myšlenka na Chrisothemidu! Nuže, daruji ti ji, vezmi si ji!“</p>
			<p class="MLP-text para-style-override-1">Ale zlatovlasá Eunike, uslyševši to, zbledla v&nbsp;jediném okamžiku jako plátno, a&nbsp;hledíc ulekanýma očima na Vinitia, čekala na jeho odpověď, jak se zdálo, bez dechu v&nbsp;prsou.</p>
			<p class="MLP-text para-style-override-1">Ale on se pojednou rychle vzchopil a&nbsp;rukama stisknuv skráně, začal chvatně mluviti jako člověk, který sžírán nemocí, nechce slyšeti o&nbsp;ničem.</p>
			<p class="MLP-text para-style-override-1">„Ne, ne…! Nic mi na ní nezáleží! Nic mi nezáleží na jiných…! Dě­kuji ti, ale nechci! Jdu hledat onu druhou po městě. Rozkaž, aby mi dali gallskou lacernu<span class="char-style-override-1"><a id="footnote-19288-237-backlink" class="footnote-link" href="#footnote-19288-237">237</a></span> s&nbsp;kápí. Půjdu za Tiber… Kdybych aspoň Ursa mohl spatřiti…!“</p>
			<p class="MLP-text para-style-override-1">A&nbsp;vyšel se spěchem. Petronius, vida, že opravdu nemůže poseděti na místě, nepokoušel se, aby jej zadržel. Přijímaje však odmítnutí Vinitiovo jako přechodný odpor ke každé ženě, která nebyla Lygií, a&nbsp;nechtěje, aby jeho vlastní velikomyslnost nevyzněla naprázdno, obrátiv se k&nbsp;otrokyni, pravil:</p>
			<p class="MLP-text para-style-override-1">„Eunike, vykoupeš se, potřeš tělo mastmi, oblékneš se a&nbsp;pak půjdeš do domu Vinitiova!“</p>
			<p class="MLP-text para-style-override-1">Leč ona padla před ním na kolena a&nbsp;sepjatýma rukama začala ho snažně prositi, aby jí nevyháněl z&nbsp;domu. Nepůjde prý k&nbsp;Vinitiovi, raději bude tu nositi polena do hypokausta nežli býti tam první ze služebných dívek. Nechce, nemůže a&nbsp;snažně ho prosí, aby se nad ní smiloval. Ať ji dá mrskati každého dne, jen když jí nepošle z&nbsp;domu!</p>
			<p class="MLP-text para-style-override-1">A&nbsp;třesouc se jako list, z&nbsp;bázně a&nbsp;roztoužení vztahovala k&nbsp;němu ruce, on pak jí naslouchal s&nbsp;údivem. Otrokyně, která se odvažuje žádati, aby nemusila vykonati rozkaz, která říká: „Nechci a&nbsp;nemohu!“ –&nbsp;byla něčím tak neslýchaným v&nbsp;Římě, že Petronius nechtěl zprvu věřiti sluchu. Konečně svraštil obočí. Byl příliš uhlazený, aby byl krutý. Jeho otrokům, zejména v&nbsp;době hýřivosti, bylo více dovoleno nežli ostatním, v&nbsp;předpokladu, že budou vzorně konati službu a&nbsp;ctíti vůli pánovu stejně jako božskou. Byly-li porušeny tyto dvě povinnosti, uměl přece jen nelitovati trestů, jakým podle všeobecného zvyku otroci propadali. A&nbsp;poněvadž kromě toho nestrpěl ani jakéhokoliv odporu, aniž čeho, co mu kalilo klid, řekl, pohlédnuv na chvíli na klečící dívku:</p>
			<p class="MLP-text para-style-override-1">„Zavolej mi Teiresia a&nbsp;vrať se sem s&nbsp;ním!“</p>
			<p class="MLP-text para-style-override-1">Eunike vstala, třesouc se, se slzami v&nbsp;očích, a&nbsp;odešla, za chvíli pak se vrátila s&nbsp;představeným atria, Kréťanem Teiresiem.</p>
			<p class="MLP-text para-style-override-1">„Vezmeš s&nbsp;sebou Eunike,“ řekl k&nbsp;němu Petronius, „a vysázíš jí dvacet šlehů důtkami, ale tak, aby neutrpěla kůže!“</p>
			<p class="MLP-text para-style-override-1">To praviv, odešel do knihovny, a&nbsp;zasednuv ke stolu z&nbsp;růžového mramoru, začal pracovati o&nbsp;své „Hostině Trimalchionově“.</p>
			<p class="MLP-text para-style-override-1">Ale útěk Lygiin a&nbsp;nemoc malé Augusty příliš mu rozptylovaly mysl, takže dlouho nemohl pracovati. Zvláště ta nemoc byla vážnou událostí. Petronia napadlo, že uvěří-li Caesar, že Lygie použila kouzla u&nbsp;malé Augusty, může odpovědnost padnouti i&nbsp;na něho, poněvadž dívka byla přivedena do paláce na jeho žádost. Doufal však, že při prvním setkání s&nbsp;Caesarem podaří se mu jakýmkoliv způsobem vysvětliti všecku pošetilost podobné domněnky, a&nbsp;poněkud i&nbsp;spoléhal na jakousi náklonnost, jakou k&nbsp;němu chovala Poppaea, tajíc se jí arci pečlivě, ne však zase tak pečlivě, aby jí neměl vytušiti. Za chvíli také pokrčil rameny nad svými obavami a&nbsp;rozhodl se, že půjde do triclinia, aby se posilnil, a&nbsp;potom že se dá ještě jednou zanésti do paláce, pak na pole Martovo<span class="char-style-override-1"><a id="footnote-19288-238-backlink" class="footnote-link" href="#footnote-19288-238">238</a></span> a&nbsp;potom ke Chrisothemidě.</p>
			<p class="MLP-text para-style-override-1">Ale cestou do triclinia při vstupu na chodbu, určenou pro služebnictvo, spatřil pojednou štíhlou postavu Eunike, stojící u&nbsp;zdi mezi ostatními otroky, a&nbsp;zapomenuv, že nevydal Teiresiovi jiného rozkazu, nežli aby ji zmrskal, opět svraštil obočí a&nbsp;začal se po něm ohlížeti.</p>
			<p class="MLP-text para-style-override-1">Nezahlédnuv ho však mezi služebnými lidmi, obrátil se k&nbsp;Eunike:</p>
			<p class="MLP-text para-style-override-1">„Byla jsi již zmrskána?“</p>
			<p class="MLP-text para-style-override-1">A&nbsp;ona po druhé vrhla se k&nbsp;jeho nohám, přitiskla na chvíli k&nbsp;ústům okraj jeho tógy, načež odvětila:</p>
			<p class="MLP-text para-style-override-1">„Ó,&nbsp;ano, pane! Byla jsem zmrskána! Ó,&nbsp;ano pane…!“</p>
			<p class="MLP-text para-style-override-1">V&nbsp;jejím hlase znělo cosi jako radost a&nbsp;vděčnost. Bylo patrno, že se domnívala, že důtky měly jí zprostiti povinnosti, aby byla odvedena z&nbsp;domu, a&nbsp;že teď může již zůstati. Petronius, jenž tomu porozuměl, byl v&nbsp;údivu nad oním vášnivým vzdorem otrokyně, ale kromě toho byl zkušeným znalcem lidské povahy, aby neuhodl, že snad jedině láska mohla býti důvodem takového vzdoru.</p>
			<p class="MLP-text para-style-override-1">„Máš milence v&nbsp;tomto domě?“ ptal se.</p>
			<p class="MLP-text para-style-override-1">A&nbsp;ona zvedla k&nbsp;němu své modré, uslzené oči a&nbsp;odvětila tak tiše, že sotva bylo lze ji zaslechnouti:</p>
			<p class="MLP-text para-style-override-1">„Ano, pane…!“</p>
			<p class="MLP-text para-style-override-1">A&nbsp;s&nbsp;těma očima, se zlatým, nazad odhozeným vlasem, s&nbsp;obavou i&nbsp;nadějí ve tváři byla tak krásná, hleděla na něho tak prosebně, že Petronius, který jako filosof sám hlásal sílu lásky a&nbsp;jako estét ctil všelikou krásu, pocítil s&nbsp;ní cosi jako soucit.</p>
			<p class="MLP-text para-style-override-1">„Kdo z&nbsp;nich je tvým milencem?“ ptal se, hlavou ukazuje na služebné lidi.</p>
			<p class="MLP-text para-style-override-1">Nato však nedostalo se mu odpovědi. Eunike pouze svezla se tváří k&nbsp;zemi až k&nbsp;jeho nohám a&nbsp;zůstala bez hnutí.</p>
			<p class="MLP-text para-style-override-1">Petronius rozhlédl se po otrocích, mezi nimiž byli krásní a&nbsp;ztepilí mladíci, ale ze žádného obličeje nemohl ničeho vyčísti; dokonce měly všecky tváře jakýsi podivný úsměv; a&nbsp;proto se ještě na chvíli zadíval na Eunike, ležící u&nbsp;jeho nohou, a&nbsp;mlčky odešel do triclinia.</p>
			<p class="MLP-text para-style-override-1">Posilniv se, rozkázal, aby byl zanesen do paláce a&nbsp;pak ke Chriso­themidě, u&nbsp;níž zůstal do pozdní noci. Vrátiv se, dal si obeslati Teiresia.</p>
			<p class="MLP-text para-style-override-1">„Byla Eunike zmrskána?“ ptal se.</p>
			<p class="MLP-text para-style-override-1">„Ano, pane. Nedovolil jsi však, aby kůže byla prošlehnuta.“</p>
			<p class="MLP-text para-style-override-1">„Nevydal jsem o&nbsp;ní jiného rozkazu?“</p>
			<p class="MLP-text para-style-override-1">„Ne, pane!“ s&nbsp;nepokojem odpověděl „atriensis“.</p>
			<p class="MLP-text para-style-override-1">„Nu, dobrá! Kdo z&nbsp;otroků jest jejím milencem?“</p>
			<p class="MLP-text para-style-override-1">„Nikdo, pane.“</p>
			<p class="MLP-text para-style-override-1">„Co o&nbsp;ní víš?“</p>
			<p class="MLP-text para-style-override-1">Teiresias počal mluviti hlasem poněkud nejistým:</p>
			<p class="MLP-text para-style-override-1">„Eunike nikdy neopouští v&nbsp;noci cubicula, ve kterém spává se starou Acrisionou a&nbsp;Ifidou. Nikdy po tvé koupeli, pane, nezůstává v&nbsp;lázni… Ostatní otrokyně se jí posmívají a&nbsp;říkají jí ‚Diana‘.“</p>
			<p class="MLP-text para-style-override-1">„Dosti!“ řekl Petronius. „Můj příbuzný Vinitius, jemuž jsem dnes ráno daroval Eunike, nepřijal jí, zůstane tedy dívka v&nbsp;domě. Můžeš jít!“</p>
			<p class="MLP-text para-style-override-1">„Smím ještě něco říci o&nbsp;Eunike, pane?“</p>
			<p class="MLP-text para-style-override-1">„Poručil jsem ti, abys řekl vše, co víš.“</p>
			<p class="MLP-text para-style-override-1">„Celá ‚familia‘ mluví, pane, o&nbsp;útěku dívky, jež prý bydlila v&nbsp;domě šlechetného Vinitia. Po tvém odchodu přišla Eunike ke mně a&nbsp;řekla mi, že zná člověka, jenž dovede tu dívku zase najít.“</p>
			<p class="MLP-text para-style-override-1">„Aj!“ řekl Petronius. „Kdo je ten člověk?“</p>
			<p class="MLP-text para-style-override-1">„Neznám ho, pane, měl jsem však za to, že jsem povinen ti to oznámit.“</p>
			<p class="MLP-text para-style-override-1">„Dobrá! Ať ten člověk čeká zítra v&nbsp;mém domě na příchod tribuna, jehož zítra požádáš mým jménem, aby mne ráno navštívil.“</p>
			<p class="MLP-text para-style-override-1">„Atriensis“ se uklonil a&nbsp;odešel.</p>
			<p class="MLP-text para-style-override-1">Petronius pak začal mimovolně přemýšleti o&nbsp;Eunike. Z&nbsp;počátku se mu zdálo jasno, že si mladá otrokyně přeje, aby Vinitius nabyl opět Lygie, jen proto, aby nebyla nucena nahraditi ji v&nbsp;jeho domě. Ale potom ho napadlo, že onen člověk, o&nbsp;němž se Eunike zmínila, může býti jejím milencem, a&nbsp;ta myšlenka mu pojednou připadala trapnou. Byl tu sice jednoduchý způsob, kterak zvěděti pravdu, neboť stačilo dáti si zavolat Eunike; byla pozdní hodina a&nbsp;Petronius cítil, že jest unaven po dlouhé návštěvě u&nbsp;Chrisothemidy, a&nbsp;toužil po spánku. Nicméně kráčeje do cubicula, rozpomenul se neznámo proč, že v&nbsp;koutcích očí Chrisothemidiných zahlédl dnes vrásky. Také si pomyslil, že její krása byla po celém Římě spíše pověstná, nežli byla opravdová, a&nbsp;že Fonteius Capito, který mu nabídl tři jinochy z&nbsp;Klasomene za Eunike, chtěl ji přece jen koupiti příliš lacino.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-232" class="footnote-anchor" href="#footnote-19288-232-backlink">232</a> <span> Staroitalské město poblíž Pisy.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-233" class="footnote-anchor" href="#footnote-19288-233-backlink">233</a> <span> Opatrovník, správce, dozorce.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-234" class="footnote-anchor" href="#footnote-19288-234-backlink">234</a> <span> Starověká slavná veřejná oběť, při které bylo bohům obětováno sto kusů dobytka nebo skotu.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-235" class="footnote-anchor" href="#footnote-19288-235-backlink">235</a> <span> Starořímské město v&nbsp;zátoce u města Izmir.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-236" class="footnote-anchor" href="#footnote-19288-236-backlink">236</a> <span> Slavný starořecký sochař ze 4. stol. př. n. l.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-237" class="footnote-anchor" href="#footnote-19288-237-backlink">237</a> <span> Plášť zapínaný přeskou na prsou.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-238" class="footnote-anchor" href="#footnote-19288-238-backlink">238</a> <span> Rozlehlá rovina ve starém Římě u řeky Tibery, kde se konaly volby státních úředníků, lidová shromáždění a vojenské přehlídky.</span></p>
				</div>
			</div>
		</div>
</body>
</html>