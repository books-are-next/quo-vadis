<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-56</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-55" class="MLP-uroven2-kapitola para-style-override-1">LV</p>
			<p class="MLP-text-bez1radku para-style-override-1">Lygie v&nbsp;dlouhém, n<a id="x.20361"></a>arychlo psaném listě loučila se s&nbsp;Vinitiem navždy. Bylo jí známo, že do věznice nesměl již nikdo vstoupiti a&nbsp;že bude moci viděti Vinitia teprve z&nbsp;arény. Prosila ho tudíž, aby se dověděl, kdy dojde na ně, a&nbsp;aby byl přítomen divadlu, poněvadž chtěla jej spatřiti za života ještě jednou.</p>
			<p class="MLP-text para-style-override-1">V&nbsp;jejím listě nebylo znáti bázně. Psala, že ona i&nbsp;ostatní již touží po aréně, ve které najdou vykoupení z&nbsp;věznice. Doufajíc, že přijede Pomponie i Aulus, snažně žádala, aby přišli také oni. V&nbsp;každém jejím slově bylo zjevno nadšení a&nbsp;to odpoutání se od života, v&nbsp;němž žili všichni vězňové, zároveň pak neochvějná víra, že sliby musí býti splněny za hrobem. „Osvobodí-li mne Kristus nyní (psala), či po smrti, On mne tobě přislíbil ústy apoštolovými, a&nbsp;jsem tedy tvá.“ A&nbsp;zapřísahala jej, aby jí nelitoval a&nbsp;nedal se opanovati bolestí. Smrt nebyla jí zrušením zásnub. S&nbsp;důvěřivostí dítěte ujišťovala Vinitia, že hned po mukách v&nbsp;aréně řekne Kristovi, že v&nbsp;Římě zůstal její ženich, Markus, který po ní touží z&nbsp;plna srdce. A&nbsp;myslila, že Kristus snad dovolí její duši, aby se na chvíli k&nbsp;němu vrátila, aby mu pověděla, že žije, že na muka nevzpomíná a&nbsp;že je šťastna. Celý její list dýchal blahem a&nbsp;neskonalou nadějí. Byla v&nbsp;něm pouze jedna prosba, spojená s&nbsp;věcmi pozemskými: aby Vinitius odnesl ze spolaria její tělo a&nbsp;pochoval ji jako svoji choť v&nbsp;hrobě, v&nbsp;němž jednou sám měl spočinouti.</p>
			<p class="MLP-text para-style-override-1">Četl ten list s&nbsp;duší rozervanou, ale zároveň se mu zdálo nemožno, že by Lygie mohla zahynouti pod tesáky divokých zvířat a&nbsp;že by se Kristus nad ní nesmiloval. Nicméně právě v&nbsp;tom tkvěla naděje i&nbsp;důvěra. Vrátiv se domů, odepsal, že denně bude přicházeti ke zdem Tulliana a&nbsp;čekati, dokud Kristus nerozdrtí zdi a&nbsp;nevrátí mu jí. Uložil jí, aby věřila, že On mu ji může odevzdati i&nbsp;v&nbsp;cirku, že Ho veliký apoštol o&nbsp;to prosí a&nbsp;že chvíle vykoupení jest blízka. Na víru obrácený centurio měl jí onen list odnésti nazítří.</p>
			<p class="MLP-text para-style-override-1">Ale když Vinitius přišel následujícího dne k&nbsp;věznici, setník, opustiv řadu, přistoupil k&nbsp;němu první a&nbsp;řekl:</p>
			<p class="MLP-text para-style-override-1">„Slyš mne, pane! Kristus, jenž tě zkoušel, projevil ti svoji milost. Dnešní noci přišli osvobozenci Caesarovi a&nbsp;praefektovi, aby pro ně vybrali křesťanské panny ke zneuctění; vyptávali se na tvoji snoubenku, ale Pán seslal na ni horečku, na kterou umírají vězňové v&nbsp;Tullianu, a&nbsp;nechali ji stranou. Včera večer byla již v&nbsp;bezvědomí; blahoslaveno budiž jméno Spasitelovo, neboť nemoc, která jí uchrá­nila hanby, může jí uchrániti i&nbsp;smrti.“</p>
			<p class="MLP-text para-style-override-1">Vinitius opřel se rukama o&nbsp;nárameník vojákův, aby nepadl, vojín pak pokračoval:</p>
			<p class="MLP-text para-style-override-1">„Děkuj milosrdenství Páně! Lina odvlekli a&nbsp;trýznili mučením, ale vidouce, že dokonává, vydali jej. Snad ti ji nyní také vydají a&nbsp;Kristus jí vrátí zdraví.“</p>
			<p class="MLP-text para-style-override-1">Mladý tribun setrval ještě chvíli, svěsiv hlavu, načež ji zvedl a&nbsp;řekl tiše:</p>
			<p class="MLP-text para-style-override-1"><span>„Tak jest, setníku. Kristus, jenž jí uchránil hanby, uchrání jí i&nbsp;smrti.“</span></p>
			<p class="MLP-text para-style-override-1">A&nbsp;proseděv u&nbsp;zdí vězení do večera, vrátil se domů, aby poslal své lidi pro Lina, a&nbsp;uložil jim, aby jej zanesli do jednoho z&nbsp;jeho před­městských letohrádků.</p>
			<p class="MLP-text para-style-override-1">Nicméně Petronius, zvěděv o&nbsp;všem, rozhodl se, že zakročí ještě jednou. Byl již dříve u&nbsp;Augusty, teď se k&nbsp;ní odebral po druhé. Zastal ji u&nbsp;lože malého Ruffia. Děcko se zraněnou hlavou blouznilo v&nbsp;horečce, matka pak ošetřovala je se zoufalstvím a&nbsp;hrůzou v&nbsp;srdci, myslíc na to, že zachrání-li dítě, snad jen proto, aby záhy zahynulo smrtí strašlivější.</p>
			<p class="MLP-text para-style-override-1">Zaujata výhradně svou bolestí, nechtěla ani slyšeti o&nbsp;Vinitiovi a&nbsp;Lygii, ale Petronius ji postrašil. „Urazila jsi nové neznámé božství,“ řekl k&nbsp;ní. „Ty, Augusto, uctíváš nejlépe hebrejského Jehovu, ale křesťané tvrdí, že Kristus je jeho synem. Pomysli tedy, nestíhá-li tě hněv otcův! Kdož ví, zdali to, co tě potkalo, není jejich pomstou, a&nbsp;nezávísí-li život Ruffiův na tom, jak se zachováš.“</p>
			<p class="MLP-text para-style-override-1">„Co chceš, abych učinila?“ tázala se Poppaea se strachem.</p>
			<p class="MLP-text para-style-override-1">„Upros pohněvaná božstva!“</p>
			<p class="MLP-text para-style-override-1">„Kterak?“</p>
			<p class="MLP-text para-style-override-1">„Lygie jest nemocna. Působ na Caesara nebo Tigellina, aby byla vydána Vinitiovi.“</p>
			<p class="MLP-text para-style-override-1">A&nbsp;ona se ptala v&nbsp;zoufalství:</p>
			<p class="MLP-text para-style-override-1">„Ty se domníváš, že já mohu?“</p>
			<p class="MLP-text para-style-override-1">„Nuže, můžeš něco jiného! Uzdraví-li se Lygie, musí jíti na smrt. Jdi do chrámu Vestina a&nbsp;požádej, aby <span class="char-style-override-3">virgo magna</span><span class="char-style-override-1"><a id="footnote-19288-479-backlink" class="footnote-link" href="#footnote-19288-479">479</a></span><span class="char-style-override-3"> </span>octla se náhodou u&nbsp;Tulliana v&nbsp;okamžiku, až budou vyváděni vězňové na smrt, a&nbsp;aby rozkázala onu dívku osvoboditi. Veliká vestálka ti toho neodepře.“</p>
			<p class="MLP-text para-style-override-1">„A&nbsp;zemře-li Lygie horečkou?“</p>
			<p class="MLP-text para-style-override-1">„Křesťané říkají, že Kristus je mstivý, ale spravedlivý; dost možná, že Ho uprosíš pouhou dobrou vůlí.“</p>
			<p class="MLP-text para-style-override-1">„Ať mi dá nějaké znamení, že zachrání Ruffia!“</p>
			<p class="MLP-text para-style-override-1">Petronius pokrčil rameny.</p>
			<p class="MLP-text para-style-override-1">„Nepřicházím jako jeho posel, ó,&nbsp;božská, pravím ti toliko: Buď raději se všemi božstvy, římskými i&nbsp;cizími, zadobré!“</p>
			<p class="MLP-text para-style-override-1">„Půjdu!“ řekla zlomeným hlasem Poppaea.</p>
			<p class="MLP-text para-style-override-1">Petronius si zhluboka oddychl.</p>
			<p class="MLP-text para-style-override-1">„Konečně jsem něco pořídil!“ napadlo jej.</p>
			<p class="MLP-text para-style-override-1">A&nbsp;vrátiv se k&nbsp;Vinitiovi, řekl mu:</p>
			<p class="MLP-text para-style-override-1">„Pros svého Boha, aby Lygie nezemřela horečkou, poněvadž nezemře-li, veliká vestálka rozkáže, aby byla osvobozena.“</p>
			<p class="MLP-text para-style-override-1">Vinitius pohlédl na něho očima, v&nbsp;nichž se leskla horečka, a&nbsp;odpověděl:</p>
			<p class="MLP-text para-style-override-1">„Ji osvobodí Kristus!“</p>
			<p class="MLP-text para-style-override-1">A&nbsp;Poppaea, která byla hotova obětovati hekatomby všem bohům světa, aby zachránila Ruffia, ještě téhož večera odebrala se na Forum k&nbsp;vestálkám, svěřivši nemocné dítě v&nbsp;ochranu věrné pěstounky Silvie, která byla chůvou jí samé.</p>
			<p class="MLP-text para-style-override-1">Ale na Palatině byl rozsudek proti dítěti již vydán, neboť sotva císařovnina lektika zmizela za Velikou branou, do komnaty, ve které ležel malý Ruffius, vešli dva osvobozenci Caesarovi, z&nbsp;nichž jeden se vrhl na starou Silvii a&nbsp;ucpal jí ústa, kdežto druhý, popadnuv měděnou sošku sfingy, omráčil ji první ranou.</p>
			<p class="MLP-text para-style-override-1">Pak přistoupili k&nbsp;Ruffiovi. Hoch, jenž byl zachvácen horečkou a&nbsp;kromě toho ne při zcela jasném vědomí, nechápal, co se děje kolem něho a&nbsp;usmíval se na ně, mhouřil své krásné, modré oči, jako by se namáhal poznati je. Oni však, sejmuvše pás z&nbsp;chůvy, zvaný cingulum<span class="char-style-override-1"><a id="footnote-19288-480-backlink" class="footnote-link" href="#footnote-19288-480">480</a></span>, zadrhli mu jej kolem krku a&nbsp;začali ho rdousiti. Dítě, zavolavši jednou po matce, lehce skonalo. Potom je zavinuli do prostěradla a&nbsp;vsednuvše na připravené koně, jeli tryskem až do Ostie, kde hodili tělo do moře.</p>
			<p class="MLP-text para-style-override-1">Poppaea, nezastihnuvši veliké panny, která s&nbsp;ostatními vestálkami byla u&nbsp;Vatinia, vrátila se zakrátko na Palatin. Naleznuvši prázdné lože a&nbsp;vychladlé tělo Silviino, padla do mdlob, a&nbsp;když byla přivedena k&nbsp;sobě, dala se do křiku a&nbsp;její divoké výkřiky rozléhaly se po celou noc a&nbsp;následující den.</p>
			<p class="MLP-text para-style-override-1">Ale třetího dne Caesar jí poručil, aby se dostavila k&nbsp;hostině; obléknuvši si tudíž do ametystové tuniky, přišla a&nbsp;seděla s&nbsp;kamennou tváří, zlatovlasá, zamlklá, rozkošná a&nbsp;zlověstná jako anděl smrti.<span class="char-style-override-3"></span></p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-479" class="footnote-anchor" href="#footnote-19288-479-backlink">479</a> <span> Velká panna.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-480" class="footnote-anchor" href="#footnote-19288-480-backlink">480</a> <span> Pás, opasek.</span></p>
				</div>
			</div>
		</div>
</body>
</html>