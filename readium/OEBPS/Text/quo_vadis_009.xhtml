<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-6</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-5" class="MLP-uroven2-kapitola para-style-override-1">V</p>
			<p class="MLP-text-bez1radku para-style-override-1">Aulus nicméně právem tušil, že nebude předpuštěn před tvář Ne­ronovu. Bylo mu odpověděno, že Caesar je zaneprázdněn zpěvem s&nbsp;loutnistou Terpnem a&nbsp;že vůbec nepřijímá těch, kterých si ne­obeslal sám. Jinými slovy znamenalo to, aby se Aulus ani napříště nepokoušel sejíti se s&nbsp;ním.</p>
			<p class="MLP-text para-style-override-1">Naproti tomu Seneka, jakkoliv postonával horečkou, přijal sta­rého vůdce s&nbsp;úctou, jaká mu náležela, ale když vyslechl, oč mu běží, hořce se usmál a&nbsp;pravil:</p>
			<p class="MLP-text para-style-override-1">„Jednu jen službu ti mohu prokázati, šlechetný Plautie, totiž: abys nikdy nedal Caesarovi najevo, že mé srdce cítí tvoji bolest a&nbsp;že bych ti chtěl pomoci; neboť kdyby Caesar byl v&nbsp;tom směru jat podezřením sebemenším, věz, že by ti nevrátil Lygie, byť neměl k&nbsp;tomu žádných jiných důvodů nežli pouze ten, aby mi to udělal na zlost.“</p>
			<p class="MLP-text para-style-override-1">Neradil mu dále, aby se odebral k&nbsp;Tigellinovi ani k&nbsp;Vatiniovi ani k&nbsp;Viteliovi. Snad penězi bylo by u&nbsp;nich možno něco poříditi, snad by také chtěli něco udělati, aby pozlobili Petronia, jehož vliv snažili se podkopati, než pravděpodobně by prozradili před Caesarem, do jaké míry jest Lygie Plautiům drahá, a&nbsp;pak by ji Caesar tím méně vydal. Tu začal starý mudřec mluviti s&nbsp;trpkou ironií, kterou se obracel proti sobě samému: „Mlčel jsi, Plautie, mlčel jsi celá léta, ale Caesar nemá rád těch, kdo mlčí! Kterak jsi jen mohl nebýti uchvácen jeho krásou, ctností, zpěvem, jeho deklamací, vozatajstvím a&nbsp;básněmi! Kterak jen jsi mohl neoslavovati smrti Britanikovy, nepromluviti pochvalné řeči ku poctě matčina vraha a&nbsp;neprojeviti blahopřání nad zardoušením Oktavie! Chybí ti prozíravost, Aule, které my, co šťastně žijeme u&nbsp;dvora, máme v&nbsp;přiměřeném stupni.“</p>
			<p class="MLP-text para-style-override-1">Takto praviv, uchopil nádobku, kterou nosil za pasem, nabral vody z&nbsp;fontány impluvia, osvěžil zprahlé rty a&nbsp;pokračoval:</p>
			<p class="MLP-text para-style-override-1">„Ach, Nero má vděčné srdce! Miluje tě, protože jsi sloužil Římu a&nbsp;proslavil jeho jméno na pomezí světa, miluje mne, protože byl jsem mu mistrem v&nbsp;mládí. Proto vím, hleď, že ta voda zde není otrávena, a&nbsp;proto ji piji s&nbsp;klidem. Víno v&nbsp;mém domě bylo by méně bezpečno, ale jsi-li žízniv, směle se napij této vody! Vodovody ji přivádějí až z&nbsp;albanských hor, a&nbsp;kdo by ji chtěl otráviti, musil by otráviti všechny fontány v&nbsp;Římě. Jak vidíš, jest možno býti ještě bezpečen na tomto světě a&nbsp;míti klidné stáří. Jsem sice nemocen, ale to spíše duše stůně nežli tělo.“</p>
			<p class="MLP-text para-style-override-1">Byla to pravda. Senekovi chyběla duševní síla, jako měl na příklad Cornutus nebo Thrasea, a&nbsp;proto jeho život byl řadou ústupků, činěných zločinu. Sám to cítil, sám chápal, že vyznavač zásad Zenona z&nbsp;Cythia měl by kráčeti jinou cestou, a&nbsp;z&nbsp;té příčiny trpěl více nežli strachem ze samé smrti.</p>
			<p class="MLP-text para-style-override-1">Ale vůdce přerušil mu nyní jeho zatrpklé úvahy.</p>
			<p class="MLP-text para-style-override-1">„Šlechetný Annaee<span class="char-style-override-1"><a id="footnote-19288-183-backlink" class="footnote-link" href="#footnote-19288-183">183</a></span>,“ řekl, „vím, jak se ti Caesar odměnil za péči, kterou jsi zahrnul jeho mladá léta. Ale původcem toho, že nám dítě bylo odňato, jest Petronius. Ukaž mi prostředky proti němu, ukaž mi vlivy, jimž podléhá, a&nbsp;sám konečně užij před ním veškeré své výmluvnosti, k&nbsp;jaké tě staré přátelství ke mně je s&nbsp;to nadchnouti.“</p>
			<p class="MLP-text para-style-override-1">„Petronius a&nbsp;já,“ odpověděl Seneka, „jsme lidé dvou opačných táborů. Prostředků, jak na něho vyzráti, neznám, vlivům nepodléhá ničím. Je možno, že přes všecku svou zkaženost má snad větší cenu nežli lotři, jimiž se Nero dnes obklopuje. Ale dokazovati mu, že se dopustil zlého činu, znamená jen plýtvati časem. Petronius již dávno pozbyl onoho smyslu, který rozeznává zlé od dobrého. Dokaž mu, že jeho jednání jest podlé, pak se zastydí. Až se s&nbsp;ním uvidím, řeknu mu: ‚Tvůj čin je hoden otroka, jemuž se dostalo svobody.‘ Nepomůže-li to, nepomůže nic.“</p>
			<p class="MLP-text para-style-override-1">„Díky i&nbsp;za to!“ odvětil vůdce.</p>
			<p class="MLP-text para-style-override-1">Pak se dal odnésti k&nbsp;Vinitiovi, jejž zastal při šermu s&nbsp;domácím lanistou<span class="char-style-override-1"><a id="footnote-19288-184-backlink" class="footnote-link" href="#footnote-19288-184">184</a></span>. Aula při pohledu na mladého člověka, klidně se oddávajícího cvičení ve chvíli, kdy byl proveden útok proti Lygii, zachvátil hrozný hněv, který také, jakmile závěs za lanistou zapadl, propukl u&nbsp;něho proudem výčitek a&nbsp;urážek. Ale Vinitius, dověděv se, že Lygie byla odvlečena, zbledl tak strašlivě, že ani Aulus nemohl ho podezírati ani na chvíli z&nbsp;účastenství v&nbsp;únosu. Mladíkovo čelo se pokrylo krůpějemi potu; krev, která na chvíli se sběhla k&nbsp;srdci, vehnala se opět horkou vlnou do tváře, oči začaly sršeti jiskry, ústa chrliti nespořádané otázky. Žárlivost i&nbsp;vztek zmítaly jím střídavě jako vichřice. Zdálo se mu, že Lygie, překročivši jednou práh Caesarův, jest pro něho navždy ztracena. A&nbsp;když Aulus uvedl jméno Petroniovo, myslí mladého vojína proletělo podezření jako blesk, že si Petronius ztropil z&nbsp;něho smích, a&nbsp;že buďto chtěl darováním Lygie získati si nové přízně Caesarovy, nebo ji chtěl podržeti pro sebe. To, že by někdo, spatřiv Lygii, nezatoužil ihned po ní, nemohl srovnati ve své hlavě.</p>
			<p class="MLP-text para-style-override-1">Prchlivost, v&nbsp;jeho rodě dědičná, uchvátila jej nyní jako zběsilý kůň a&nbsp;zbavovala ho jasného vědomí.</p>
			<p class="MLP-text para-style-override-1">„Vůdce,“ řekl trhaným hlasem, „vrať se domů a&nbsp;čekej na mne…! Věz, že kdyby Petronius byl mým otcem, přec jen bych se na něm pomstil za to, že Lygii bylo ublíženo! Vrať se domů a&nbsp;čekej na mne! Ani Petronius, ani Caesar nebudou ji míti!“</p>
			<p class="MLP-text para-style-override-1">Pak obrátil zaťaté pěsti k&nbsp;voskovým oblečeným poprsím, stojícím v&nbsp;atriu, a&nbsp;propukl:</p>
			<p class="MLP-text para-style-override-1">„Při těchto smrtelných poprsích spíše zabiji sebe i&nbsp;ji!“</p>
			<p class="MLP-text para-style-override-1">To praviv, prudce sebou trhl, a&nbsp;ještě jednou vmetnuv Aulovi slovo: „Čekej na mne!“&nbsp;– vyběhl z&nbsp;atria jako šílený a&nbsp;letěl k&nbsp;Petroniovi, rozrážeje cestou chodce.</p>
			<p class="MLP-text para-style-override-1">Aulus vrátil se domů s&nbsp;jakousi útěchou. Domníval se, že přemluvil-li Petronius Caesara, aby Lygie byla odvlečena za tím účelem, aby odevzdána byla Vinitiovi, zavede ji Vinitius do jejich domu. Konečně byla mu nemalou útěchou myšlenka, že Lygie, nedostane-li se jí pomoci, bude pomstěna a&nbsp;smrtí uchráněna hanby. Věřil, že Vinitius provede vše, co slíbil. Viděl jeho vztek a&nbsp;znal ohnivost, vrozenou celému tomu rodu. On sám, ačkoliv měl Lygii rád jako vlastní otec, byl by ji raději zabil, nežli vydal Caesarovi, a&nbsp;kdyby nebylo ohledu k&nbsp;synovi, poslednímu potomku rodu, byl by tak jistě učinil. Aulus byl voják, o&nbsp;stoicích sotva slyšel, ale povahou nebyl jich dalek, a&nbsp;podle jeho pojmů, podle jeho hrdosti připadala mu smrt lehčí a&nbsp;lepší nežli hanba.</p>
			<p class="MLP-text para-style-override-1">Vrátiv se domů, upokojil Pomponii, sdělil se s&nbsp;ní o&nbsp;svoji útěchu a&nbsp;oba začali očekávati zprávy od Vinitia. Chvílemi, když se v&nbsp;atriu ozývaly kroky některého z&nbsp;otroků, soudili, že to snad Vinitius přivádí jim zpět milované dítě, a&nbsp;byli hotovi z&nbsp;hloubi duše požehnati oběma. Ale čas ubíhal a&nbsp;žádná zvěst nepřicházela. Teprve k&nbsp;večeru ozvalo se kladívko na vrata.</p>
			<p class="MLP-text para-style-override-1">Za chvíli vstoupil otrok a&nbsp;odevzdal Aulovi list. Starý vůdce, jak­koliv rád dával najevo svoji sebevládu, přece jen vzal jej rukou poněkud se třesoucí a&nbsp;začal čísti s&nbsp;takovým chvatem, jako by šlo o&nbsp;celý jeho dům.</p>
			<p class="MLP-text para-style-override-1">Pojednou se mu tvář zasmušila, jako by na ni padl stín od přeletujícího mraku.</p>
			<p class="MLP-text para-style-override-1">„Čti!“ řekl, obrátiv se k&nbsp;Pomponii.</p>
			<p class="MLP-text para-style-override-1">Pomponie vzala list a&nbsp;četla, co následuje:</p>
			<p class="MLP-text para-style-override-1">–&nbsp;Markus Vinitius pozdrav Aulu Plautiovi! Co se stalo, stalo se z&nbsp;vůle Caesarovy, před kterou skloňte hlavy, jako skláníme i&nbsp;my, já s&nbsp;Petroniem.&nbsp;–</p>
			<p class="MLP-text para-style-override-1">Pak nastalo dlouhé mlčení.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-183" class="footnote-anchor" href="#footnote-19288-183-backlink">183</a> <span> Rodné jméno Senekovo.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-184" class="footnote-anchor" href="#footnote-19288-184-backlink">184</a> <span> Šermířský mistr, který také přijímal do služeb nebo prodával vycvičené gladiátory k&nbsp;veřejným hrám.</span></p>
				</div>
			</div>
		</div>
</body>
</html>