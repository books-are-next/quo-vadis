<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-11</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-10" class="MLP-uroven2-kapitola para-style-override-1">X</p>
			<p class="MLP-text-bez1radku para-style-override-1">A&nbsp;Vin<a id="x.19673"></a>itiův dům byl opravdu vyzdoben myrtovou zelení a&nbsp;břečtanem, jímž ověšeny stěny i&nbsp;plocha nade dveřmi. Sloupy byly ovinuty spletí vinné révy. V&nbsp;atriu, nad jehož otvorem byla na ochranu proti nočnímu chladu roztažena nachová vlněná plachta, bylo jasno jako ve dne. Hořely osmi- a&nbsp;dvanáctiplamenné kahance, mající podobu nádob, stromů, zvířat, ptáků nebo soch, držících svítilny, naplněné vonným olejem, a&nbsp;vytesaných z&nbsp;úběle, mramoru, ze zlacené mědi korintské, ale ne tak čarokrásných jako onen proslavený svícník ze chrámu Apollonova, jehož používal Nero, ale krásných a&nbsp;proslulými mistry vytesaných. Některé byly zastíněny alexandrijským sklem nebo průsvitnými tkaninami od Indu barvy červené, modré, žluté, fialové, takže celé atrium bylo plno různobarevných paprsků. Všude se šířila vůně nardu, které Vinitius přivykl a&nbsp;kterou si oblíbil na východě. Vnitřek domu, kde čile pobíhaly ženské i&nbsp;mužské postavy otroků, rovněž zářil světlem. V&nbsp;tricliniu byl připraven stůl pro čtyři osoby, poněvadž hostiny měli kromě Vinitia a&nbsp;Lygie účastniti se Petronius a&nbsp;Chrisothemis. Vinitius následoval ve všem slov Petronia, který mu radil, aby nešel pro Lygii, nýbrž aby poslal Atacina s&nbsp;dovolením Caesarovým, on sám pak, aby ji uvítal doma, a&nbsp;to přívětivě, ano, i&nbsp;s&nbsp;projevy pocty.</p>
			<p class="MLP-text para-style-override-1">„Včera jsi byl opilý,“ pravil k&nbsp;němu. „Viděl jsem tě: choval ses k&nbsp;ní jako kameník od hor albanských. Nebuď příliš dotěravý a&nbsp;pamatuj si, že dobré víno se musí píti zvolna. Věz také, že je sladko toužiti, ale ještě sladší býti předmětem touhy.“</p>
			<p class="MLP-text para-style-override-1">Chrisothemis měla o&nbsp;tom vlastní, poněkud odchylný názor, Petronius však, nazývaje ji svou vestálkou a&nbsp;holubičkou, začal jí vysvětlovati rozdíl, jaký musí býti mezi obratným vozatajem z&nbsp;cirku a&nbsp;jinochem, který po prvé vstupuje do kvadrigy. Pak, obrátiv se k&nbsp;Vinitiovi, pokračoval:</p>
			<p class="MLP-text para-style-override-1">„Získej si její důvěry, buď k&nbsp;ní jemnocitný. Nerad bych viděl smutnou hostinu. Přísahej jí třebas i&nbsp;při Hádu, že ji vrátíš Pomponii, a&nbsp;pak bude již tvou starostí, aby raději chtěla zůstati i&nbsp;nazítří nežli se vrátiti.“</p>
			<p class="MLP-text para-style-override-1">Potom ukazuje na Chrisothemidu, dodal:</p>
			<p class="MLP-text para-style-override-1">„Počínám si od pěti let více méně tímto způsobem s&nbsp;touto plachou hrdličkou a&nbsp;nemohu si stěžovati na její upjatost.“</p>
			<p class="MLP-text para-style-override-1">Chrisothemis jej za to udeřila vějířem z&nbsp;pavích per a&nbsp;řekla:</p>
			<p class="MLP-text para-style-override-1">„Což jsem se nevzpírala, satyre?“</p>
			<p class="MLP-text para-style-override-1">„Ze soucitu k&nbsp;mému předchůdci…“</p>
			<p class="MLP-text para-style-override-1">„Či nebyl jsi snad u&nbsp;mých nohou?“</p>
			<p class="MLP-text para-style-override-1">„Abych navlékl prsteny na jejich prsty.“</p>
			<p class="MLP-text para-style-override-1">Chrisothemis bezděčně pohlédla na svá chodidla, na jejichž prstech opravdu se třpytily jiskry od šperků, oba pak, on i&nbsp;Petronius, dali se do smíchu. Ale Vinitius nenaslouchal jejich sporu. Srdce mu neklidně tlouklo pod pestrým rouchem syrského kněze, do něhož se oblékl na uvítanou Lygii.</p>
			<p class="MLP-text para-style-override-1">„Již by měli vyjíti z&nbsp;paláce,“ pravil, jako by mluvil sám k&nbsp;sobě.</p>
			<p class="MLP-text para-style-override-1">„Měli by,“ odpověděl Petronius. „Snad abych ti zatím vypravoval o&nbsp;věštbách Apollonia z&nbsp;Tyany<span class="char-style-override-1"><a id="footnote-19288-223-backlink" class="footnote-link" href="#footnote-19288-223">223</a></span> nebo onu historii o&nbsp;Ruffinovi, které jsem nedopověděl, nevím proč.“</p>
			<p class="MLP-text para-style-override-1">Ale Vinitia málo zajímal Apollonius z&nbsp;Tyany právě tak jako historie Ruffinova. V&nbsp;duchu dlel u&nbsp;Lygie, a&nbsp;byť i&nbsp;cítil, že bylo krásnější uvítati ji v&nbsp;domě nežli jíti v&nbsp;úloze pochopa do paláce, přece jen chvílemi litoval, že nešel, jen proto, že by mohl spatřili Lygii dříve a&nbsp;seděti v&nbsp;lektice vedle ní potmě.</p>
			<p class="MLP-text para-style-override-1">Zatím vnesli otroci trojnožky, zdobené hlavami beraních samic, bronzové podnosy s&nbsp;rozžhaveným uhlím, na které začali sypati malá stébla myrhy a&nbsp;nardu.</p>
			<p class="MLP-text para-style-override-1">„Již se zatáčejí ke Carinám,“ řekl opět Vinitius.</p>
			<p class="MLP-text para-style-override-1">„Ten nevydrží, vyběhne jim naproti a&nbsp;je s&nbsp;to, aby se s&nbsp;nimi minul!“ zvolala Chrisothemis. </p>
			<p class="MLP-text para-style-override-1">Vinitius bezmyšlenkovitě se usmál a&nbsp;řekl:</p>
			<p class="MLP-text para-style-override-1">„Naopak, vydržím!“</p>
			<p class="MLP-text para-style-override-1">Ale začal pohybovati nozdrami a&nbsp;supěti, což vida Petronius, pokrčil rameny.</p>
			<p class="MLP-text para-style-override-1">„Není v&nbsp;něm ani za jedinou sestercii filosofa,“ řekl, „a nikdy ne­udělám člověka z&nbsp;toho Marsova syna.“</p>
			<p class="MLP-text para-style-override-1">Vinitius dokonce ani nezaslechl:</p>
			<p class="MLP-text para-style-override-1">„Již jsou na Carinách…!“</p>
			<p class="MLP-text para-style-override-1">Oni opravdu již zabočovali ke Carinám. Otroci, zvaní lampadarii<span class="char-style-override-1"><a id="footnote-19288-224-backlink" class="footnote-link" href="#footnote-19288-224">224</a></span>, kráčeli napřed, jiní, zvaní pedisequi, po obou stranách lektiky. Atacinus pak hned za ní, dávaje pozor na průvod.</p>
			<p class="MLP-text para-style-override-1">Ale postupovali zvolna, protože lucerny špatně svítily na cestu ve městě, které vůbec nebylo osvětleno. Kromě toho ulice nablízku paláce byly prázdné, jen tu a&nbsp;tam některý člověk mihl se s&nbsp;lucerničkou, kdežto dále byly ulice neobyčejně oživeny. Z&nbsp;každého téměř kouta vycházeli lidé po třech, po čtyřech, všichni bez pochodní, všichni ve tmavých pláštích. Někteří kráčeli společně s&nbsp;průvodem, mísíce se s&nbsp;otroky, jiní jim přicházeli vstříc z&nbsp;protějších stran ve větších hloučcích. Někteří se potáceli jako opilí. Chvílemi se průvod dostával kupředu tak obtížně, že „lampadarii“ začali volati:</p>
			<p class="MLP-text para-style-override-1">„Místo pro šlechetného tribuna Marka Vinitia!“</p>
			<p class="MLP-text para-style-override-1">Lygie viděla, rozhrnuvši závěsy, na ty tmavé zástupy a&nbsp;začala se chvěti rozčilením. Zmítala jí střídavě brzy naděje, brzy úzkost. „Toť on! Toť Ursus a&nbsp;křesťané! Stane se tak již co nevidět!“ mluvila třesoucími se ústy. „Ó,&nbsp;Kriste, přispěj ku pomoci! Ó,&nbsp;Kriste, zachraň!“</p>
			<p class="MLP-text para-style-override-1">Ale také Atacinus, který si z&nbsp;počátku nevšímal onoho nezvyklého oživení ulice, začal se konečně znepokojovati. Bylo při tom cosi zvláštního. Lampadarii musili stále častěji volati: „Místo pro lektiku šlechetného tribuna!“ Ze stran se neznámí lidé tísnili na lektiku tak, že Atacinus rozkázal otrokům, aby je odháněli kyji.</p>
			<p class="MLP-text para-style-override-1">Pojednou se strhl v&nbsp;čele průvodu křik a&nbsp;v&nbsp;jediném okamžiku zhasla všecka světla. Kolem lektiky nastala tlačenice, zmatek a&nbsp;boj.</p>
			<p class="MLP-text para-style-override-1">Atacinus porozuměl: byli prostě přepadeni.</p>
			<p class="MLP-text para-style-override-1"><span>A&nbsp;porozuměv, strnul. Bylo všem známo, že Caesar často pro zábavu pořádá krvavé srážky pomocí davu Augustianů</span><span class="char-style-override-1"><a id="footnote-19288-225-backlink" class="footnote-link" href="#footnote-19288-225">225</a></span><span> na Subuře i&nbsp;v&nbsp;jiných čtvrtích města. Bylo známo, že někdy si dokonce přinášel z&nbsp;těch nočních výpadů otekliny a&nbsp;modřiny; ale kdo se bránil, šel na smrt, byť i&nbsp;byl senátorem. Dům vigilů, jejichž povinností bylo bdíti nad městem, nebyl příliš odlehlý, ale stráž se tvářila v&nbsp;podobných případnostech, že je hluchá a&nbsp;slepá. Zatím kolem lektiky se utvořil vír; lidé začali mezi sebou zápasiti, druh druha povalovati, šlapati po sobě. Atacinovi probleskla myšlenka, že především jest nutno zachrániti Lygii a&nbsp;sebe, ostatní pak ponechati osudu. A&nbsp;vskutku, vytáhnuv Lygii z&nbsp;lektiky, strhl ji k&nbsp;sobě, vzal do náruči a&nbsp;snažil se prokrásti se ve tmě.</span></p>
			<p class="MLP-text para-style-override-1">Lygie však začala volati:</p>
			<p class="MLP-text para-style-override-1">„Urse! Urse!“</p>
			<p class="MLP-text para-style-override-1">Byla oděna bíle, a&nbsp;proto bylo snadno na ni viděti. Atacinus začal druhou volnou rukou rychle na ni přehazovati vlastní plášť, když tu pojednou strašlivé spáry popadly jeho krk a&nbsp;na hlavu mu jako kámen dopadl obrovský, drtivý předmět.</p>
			<p class="MLP-text para-style-override-1">V&nbsp;jediném okamžiku sklesl jako býk, udeřený palicí před oltářem Jovišovým.</p>
			<p class="MLP-text para-style-override-1">Otroci leželi většinou na zemi nebo se zachraňovali, zraňujíce si těla v&nbsp;husté tmě o&nbsp;hrany zdí. Na místě zůstala jen lektika, roztříštěná v&nbsp;poplachu.</p>
			<p class="MLP-text para-style-override-1">Ursus unášel Lygii k&nbsp;Subuře, jeho společníci pospíchali za ním, postupně se cestou rozptylujíce.</p>
			<p class="MLP-text para-style-override-1">Ale otroci se začali shromažďovati před domem Vinitiovým a&nbsp;raditi se. Neodvažovali se vstoupiti. Po krátké poradě vrátili se na místo srážky, na němž nalezli několik mrtvých těl, mezi nimi i&nbsp;tělo Atacinovo. Ten sebou ještě trhal, ale po chvilkových, silnějších křečích natáhl se a&nbsp;zůstal bez hnutí.</p>
			<p class="MLP-text para-style-override-1">Tehdy jej vzali s&nbsp;sebou, a&nbsp;vrátivše se, opět se zastavili před vchodem. Nicméně bylo nutno oznámiti pánovi, co se stalo.</p>
			<p class="MLP-text para-style-override-1">„Ať to oznámí Gulo!“ začalo šeptati několik hlasů. „Krev mu crčí jako nám z&nbsp;obličeje a&nbsp;pán jej má rád. Gulovi se spíše nic nestane nežli ostatním.“</p>
			<p class="MLP-text para-style-override-1">A&nbsp;Germán Gulo, starý otrok, který kdysi choval Vinitia na rukou a&nbsp;dostal se mu dědictvím po matce, sestře Petroniově, řekl:</p>
			<p class="MLP-text para-style-override-1">„Oznámím to, ale půjdeme všichni. Ať na mne jediného nepadne jeho hněv!“</p>
			<p class="MLP-text para-style-override-1">Vinitius začal již býti svrchovaně netrpěliv. Petronius a&nbsp;Chriso­the­mis se mu posmívali, ale on chodil rychlým krokem po atriu, opakuje:</p>
			<p class="MLP-text para-style-override-1">„Měli by tu již býti…! Měli by tu již býti…!“</p>
			<p class="MLP-text para-style-override-1">A&nbsp;chtěl odejíti, ale ti druzí jej zadržovali.</p>
			<p class="MLP-text para-style-override-1">Leč pojednou v&nbsp;předsíňce daly se slyšeti kroky a&nbsp;do atria se o&nbsp;překot vhrnuli otroci, a&nbsp;postavivše se rychle u&nbsp;zdi, zvedli ruce a&nbsp;začali opakovati úpěnlivými hlasy:</p>
			<p class="MLP-text para-style-override-1">„Aaaa…! Aa!“</p>
			<p class="MLP-text para-style-override-1">Vinitius k&nbsp;nim přiskočil.</p>
			<p class="MLP-text para-style-override-1">„Kde jest Lygie?“ zvolal strašným, změněným hlasem.</p>
			<p class="MLP-text para-style-override-1">„Aaaa…“</p>
			<p class="MLP-text para-style-override-1">Vtom Gulo vykročil se svou zkrvácenou tváří kupředu, chvatně a&nbsp;žalostně volaje:</p>
			<p class="MLP-text para-style-override-1">„Hle, tu je krev, pane! Bránili jsme dívku! Hle, tu je krev, pane! Hle, tu je krev…!“</p>
			<p class="MLP-text para-style-override-1">Nebyl však s&nbsp;to, aby dokončil, poněvadž Vinitius uchopil bronzový svícník a&nbsp;jednou ranou roztříštil otrokovi hlavu, potom popadnuv se oběma rukama za hlavu, zabořil si prsty do vlasů, sípavě opakuje:</p>
			<p class="MLP-text para-style-override-1">„<span class="char-style-override-3">Me miserum! Me miserum…!</span>“</p>
			<p class="MLP-text para-style-override-1">Tvář mu zesinala, oči se stáhly pod čelo, na ústa vyrazila pěna.</p>
			<p class="MLP-text para-style-override-1">„Důtky!!!“ zařval konečně nelidským hlasem.</p>
			<p class="MLP-text para-style-override-1">„Pane! Aaaa…! Slituj se!“ bědovali otroci.</p>
			<p class="MLP-text para-style-override-1">Ale Petronius se zvedl s&nbsp;výrazem odporu ve tváři.</p>
			<p class="MLP-text para-style-override-1">„Pojď, Chrisothemido!“ pravil. „Chceš-li se dívati na jatky, dám vypáčiti řezníkův krám na Carinách.“</p>
			<p class="MLP-text para-style-override-1">A&nbsp;odešel z&nbsp;atria, v&nbsp;celém domě pak, vyzdobeném zelení břečtanu a&nbsp;připraveném k&nbsp;hostině, rozlehlo se za chvíli bědování otroků a&nbsp;svištění důtek, a&nbsp;to trvalo skoro až do rána.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-223" class="footnote-anchor" href="#footnote-19288-223-backlink">223</a> <span> Starověký filozof a náboženský reformátor z&nbsp;1. st. n. l.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-224" class="footnote-anchor" href="#footnote-19288-224-backlink">224</a> <span> Nosiči pochodní.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-225" class="footnote-anchor" href="#footnote-19288-225-backlink">225</a> <span> Neronovi milci, mladí římští rytíři, jím vybraní, kteří mu tleskali při jeho uměleckých výkonech.</span></p>
				</div>
			</div>
		</div>
</body>
</html>