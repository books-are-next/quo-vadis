<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-10</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ">
		<div>
			<p id="toc_marker-9" class="MLP-uroven2-kapitola para-style-override-1">XI</p>
			<p class="MLP-text-bez1radku para-style-override-1">L<a id="x.19670"></a>ygii bylo líto Pomponie Greciny, kterou milovala z&#160;té duše, bylo jí líto celého domu Aulova, nicméně její zoufalství přešlo. Cítila dokonce jakousi slast při myšlence, že právě pro svoji Pravdu obětuje blahobyt, pohodlí a&#160;že se ubírá do potulného a&#160;neznámého života. Snad bylo v&#160;tom i&#160;trochu dětské zvědavosti, jakým bude ten život tam kdesi v&#160;odlehlých zemích, mezi barbary a&#160;divokými zvířaty; bylo však v&#160;tom ještě více hluboké a&#160;pevné víry, že jednajíc tímto způsobem, počíná si tak, jak přikázal „božský Mistr“, a&#160;že od té chvíle On sám bude nad ní bdíti jako nad poslušným a&#160;věrným dítětem. A&#160;v&#160;té případnosti co zlého ji mohlo potkati? Dostaví-li se nějaké utrpení, snese je ve jménu Jeho. Dostaví-li se neočekávaná smrt, vezme si ji, Lygii, k&#160;sobě On a&#160;jednou, až zemře Pomponie, zůstanou spolu po celou věčnost. Nejednou ještě v&#160;domě Aulů soužila svoji dětskou hlavinku tím, že ona, křesťanka, nemůže ničeho učiniti pro toho Ukřižovaného, na něhož s&#160;takovou vroucností vzpomínal Ursus. Nyní však nadešel okamžik. Lygie se cítila skoro šťastna i&#160;začala mluviti o&#160;svém štěstí k&#160;Akté, která jí však nemohla pochopiti. Opustiti vše, opustiti dům, blahobyt, město, zahrady, chrámy, portyky, vše, co jest krásné, opustiti slunný kraj a&#160;blízké lidi&#160;– proč? Proto, aby se skryla před láskou mladého a&#160;sličného rytíře…? V&#160;hlavě Akté se ty věci nechtěly srovnati. Chvílemi cítila, že se to děje právem, že může dokonce býti nějaké ohromné, tajemné štěstí, ale jasně si toho nedovedla uvědomiti, zvláště když na Lygii čekala ještě událost, která mohla zle skončiti a&#160;při níž mohla přijíti téměř o&#160;život. Akté byla povahou bojácná a&#160;s&#160;úzkostí myslila na to, co může onen večer přinésti. Nechtěla však o&#160;svých obavách mluviti s&#160;Lygií; protože však se toho dne vyjasnilo a&#160;slunce nahlédlo do atria, začala jí domlouvati, aby si odpočinula, ježto potřebuje toho po bezesné noci. Lygie se nevzpírala a&#160;obě vešly do cubicula, které bylo prostranné a&#160;zařízeno s&#160;nádherou vzhledem k&#160;bývalým stykům Akté s&#160;Caesarem. Tam si lehly jedna vedle druhé, ale Akté přes únavu nemohla usnouti. Byla odedávna smutna a&#160;nešťastna, nyní však se jí začal zmocňovati jakýs nepokoj, jehož nepociťovala nikdy předtím. Až dosud jí život připadal čímsi jen těžkým a&#160;zbaveným zítřka, teď jí najednou připadal nečestným.</p>
			<p class="MLP-text para-style-override-1">V&#160;její hlavě vyvstával zmatek stále větší. Dveře ke světlu začaly se opět brzy pootvírati, brzy zavírati. Ale ve chvíli, když se otvíraly, to světlo ji oslňovalo tak, že ničeho jasně neviděla. Spíše jen uhadovala, že v&#160;té záři tkví jakési prostě neskonalé štěstí, proti němuž jest jakékoliv jiné tak dalece ničím, že kdyby na příklad Caesar zapudil od sebe Poppaeu a&#160;opět se zamiloval do ní, bylo by to i&#160;ono malicherností. Pojednou ji napadla myšlenka, že ten Caesar, jejž milovala a&#160;kterého bezděčně pokládala za jakéhosi poloboha, jest něčím tak nepatrným jako každý otrok a&#160;onen palác se sloupovím z&#160;numidského mramoru čímsi ne lepším nežli hromada kamení. Ale nakonec pocity, kterých si nedovedla vysvětliti, začaly ji unavovati. Toužila po tom, aby usnula, ale zmítána nepokojem, nemohla.</p>
			<p class="MLP-text para-style-override-1">Konečně, majíc za to, že Lygie, nad níž spočinulo tolik hrozeb a&#160;nejistoty, rovněž nespí, otočila se k&#160;ní, aby si pohovořila o&#160;jejím večerním útěku.</p>
			<p class="MLP-text para-style-override-1">Lygie však spala klidně. Do tmavého cubicula skrze závěs, nedosti přiléhavě spuštěný, vpadlo několik jasných paprsků, v&#160;nichž vířil zlatý poprašek. Při jejich záři postřehla Akté jemnou dívčinu tvář, opírající se o&#160;obnaženou ruku, spatřila zavřené oči a&#160;poněkud rozchýlená ústa. Lygie dýchala stejnoměrně, ale tak, jako se oddychuje ve spánku.</p>
			<p class="MLP-text para-style-override-1">„Spí a&#160;může spáti!“ napadlo Akté. „Je to ještě dítě!“</p>
			<p class="MLP-text para-style-override-1">Nicméně za chvíli přišlo jí na mysl, že to dítě raději prchne, než by se stalo milenkou Vinitiovou, raději bude tříti bídu, nežli aby bylo zneuctěno, raději chce potulný život nežli skvělý dům u&#160;Carin, nežli bohatá roucha, šperky, nežli hostiny, zvuky louten a&#160;kytar.</p>
			<p class="MLP-text para-style-override-1">„Proč?“</p>
			<p class="MLP-text para-style-override-1">A&#160;začala se dívati na Lygii, jako by chtěla nalézti odpověď v&#160;její spící tváři. Hleděla na její přečisté tělo, na klidný oblouk brv, na tmavé řasy, na rozchýlená ústa, na panenskou hruď, vlnící se pokojným oddychováním, a&#160;pak si opět pomyslila:</p>
			<p class="MLP-text para-style-override-1">„Kterak jest jiná proti mně!“</p>
			<p class="MLP-text para-style-override-1">A&#160;Lygie jí připadala jako zázrak, jako božský přelud, jako milovaná bytost bohů, stokrát krásnější nade všecky květy v&#160;zahradě Caesarově a&#160;nade všecky sochy v&#160;jeho paláci. Ale v&#160;srdci Řekyně nebylo závisti. Naopak, při myšlence na všecka nebezpečí, jaká dívce hrozila, jala ji veliká lítost. Probudilo se v&#160;ní cosi jako matčin cit; Lygie připadala jí nejen krásnou jako luzný sen, nýbrž zároveň i&#160;z&#160;míry milovanou, a&#160;přitisknuvši ústa na její tmavé vlasy, začala je líbati.</p>
			<p class="MLP-text para-style-override-1">A&#160;Lygie spala klidně jako doma, pod ochranou Pomponie Greciny. A&#160;spala dosti dlouho. Poledne již přešlo, když otevřela své modré oči a&#160;jala se rozhlížeti po cubiculu s&#160;velikým údivem.</p>
			<p class="MLP-text para-style-override-1">Patrně byla překvapena tím, že není v&#160;domě Aulů.</p>
			<p class="MLP-text para-style-override-1">„To jsi ty, Akté?“ pravila konečně, zahlédnuvši v&#160;přítmí tvář Řekyně.</p>
			<p class="MLP-text para-style-override-1">„Já, Lygie.“</p>
			<p class="MLP-text para-style-override-1">„Je to již večer?“</p>
			<p class="MLP-text para-style-override-1">„Ne, dítě, ale poledne již minulo.“</p>
			<p class="MLP-text para-style-override-1">„A&#160;Ursus se nevrátil?“</p>
			<p class="MLP-text para-style-override-1">„Ursus neříkal, že se vrátí, pouze že večer bude s&#160;křesťany číhati na lektiku.“</p>
			<p class="MLP-text para-style-override-1">„Pravda!“</p>
			<p class="MLP-text para-style-override-1">Potom opustily cubilicum a&#160;odebraly se do lázní, kde Akté, vykoupavši Lygii, zavedla ji ke snídani a&#160;pak do palácových zahrad, ve kterých nebylo třeba obávati se žádného nebezpečí, že se s&#160;někým setkají, poněvadž Caesar a&#160;jeho přední dvořané ještě spali. Lygie po prvé v&#160;životě spatřila ony nádherné zahrady, plné cypřišů, pinií, dubů, oliv a&#160;myrt, mezi nimiž se bělel celý sbor soch, leskly se klidné hladiny vodních nádrží, rozkvétaly celé háje růží, zrosených popraškem fontán, kde vchody do čarokrásných slují byly obrostlé břečťanem nebo vinnou révou, kde na vodách pluly stříbrné labuti a&#160;mezi sochami a&#160;stromy procházely se ochočené gazely z&#160;afrických pouští a&#160;poletovalo barevné ptactvo, dopravené sem ze všech známých zemí světa.</p>
			<p class="MLP-text para-style-override-1">Zahrady byly prázdné; jen tu a&#160;tam pracovali s&#160;rýči v&#160;rukou otroci, zpívajíce polohlasně písně; jiní, jimž byla dopřána chvíle odpočinku, seděli nad vodními nádržemi nebo ve stínu dubů v&#160;tetelivých svitech, utvořených slunečními paprsky a&#160;prodírajících se listím, jiní konečně skrápěli růže nebo bledě liliové květy šafránu. Akté s&#160;Lygií chodily dosti dlouho, prohlížejíce si všeliké divy zahrad, a&#160;jakkoli Lygie neměla volnosti myšlenek, byla přece jen ještě příliš dítětem, aby mohla odolati zájmu, zvědavosti a&#160;obdivu. Přicházelo jí dokonce na mysl, že kdyby Caesar byl dobrý, mohl by v&#160;takovém paláci a&#160;v&#160;takových zahradách býti velice šťasten.</p>
			<p class="MLP-text para-style-override-1">Než konečně usedly poněkud unaveny na lavici, skrytou skoro úplně v&#160;houští cypřišů, a&#160;začaly hovořiti o&#160;tom, co nejvíce jim leželo na srdci, totiž o&#160;večerním útěku Lygiině. Akté byla daleko méně klidná proti Lygii co do zdaru toho útěku. Chvílemi jí dokonce připadalo, že je to podnik šílený, který se zdařiti nemůže. Cítila s&#160;Lygií stále větší soucit. Přicházelo jí také na mysl, že stokrát bezpečnější bylo by pokusiti se o&#160;to, aby získaly Vinitia. Za chvíli jala se jí vyptávali, jak dávno zná Vinitia, nemyslí-li, že by se dal uprositi a&#160;vrátil ji Pomponii.</p>
			<p class="MLP-text para-style-override-1">Lygie však smutně zavrtěla svou tmavou hlavinkou.</p>
			<p class="MLP-text para-style-override-1">„Ne. V&#160;domě Aulů byl Vinitius jiný, velice hodný, ale od včerejší hostiny se ho bojím a&#160;raději prchnu k&#160;Lygům.“</p>
			<p class="MLP-text para-style-override-1">Akté ptala se dále:</p>
			<p class="MLP-text para-style-override-1">„Nicméně v&#160;domě Aulů byl ti milým?“</p>
			<p class="MLP-text para-style-override-1">„Ano,“ odpověděla Lygie, klopíc hlavu.</p>
			<p class="MLP-text para-style-override-1">„Nejsi přece otrokyní, jako jsem byla já,“ řekla po chvíli rozmyšlení Akté. „Tebe mohl by Vinitius vzíti si za choť. Jsi zástavou a&#160;dcerou krále Lygů. Aulové tě mají rádi jako vlastní dítě a&#160;jsem jista, že jsou odhodláni přijmouti tě za dceru. Vinitius mohl by si tě vzíti za choť.“</p>
			<p class="MLP-text para-style-override-1">Ale ona odpověděla tiše a&#160;ještě smutněji: „Raději prchnu k&#160;Ly­gům.“</p>
			<p class="MLP-text para-style-override-1">„Lygie, přeješ si, abych zašla k&#160;Vinitiovi ihned, probudila jej, spí-li, a&#160;řekla mu to, co říkám v&#160;této chvíli tobě? Ano, má drahá, půjdu k&#160;němu a&#160;povím mu: ‚Vinitie, to je dcera královská a&#160;drahé dítě slavného Aula; miluješ-li ji, vrať ji Aulům a&#160;pak si ji odveď jako choť z&#160;jejich domu.‘“</p>
			<p class="MLP-text para-style-override-1">Ale dívka odpověděla hlasem již tak tichým, že Akté mohla sotva doslechnouti:</p>
			<p class="MLP-text para-style-override-1">„Raději k&#160;Lygům…“</p>
			<p class="MLP-text para-style-override-1">A&#160;dvě slzy se zachytily o&#160;její svěšené řasy.</p>
			<p class="MLP-text para-style-override-1">Ale další hovor byl přerušen šramotem blížících se kroků, a&#160;nežli Akté měla kdy, aby spatřila, kdo přichází, ukázala se Sabina Poppaea s&#160;malým průvodem otrokyň. Dvě z&#160;nich držely jí nad hlavou svazky pštrosích per, vsazené na zlaté tyče, a&#160;těmi ji lehce ovívaly a&#160;zároveň i&#160;stínily před horkým ještě podzimním sluncem, před ní pak Ethiopka, černá jako eben, s&#160;bujnými, jako mlékem překypujícími prsy nesla na rukou dítě, zavinuté do nachu se zlatými třásněmi. Akté a&#160;Lygie povstaly, domnívajíce se, že Poppaea přejde mimo lavičku, nevěnujíc jim pozornosti, ona však se před nimi zastavila a&#160;řekla: „Akté, zvonky, které jsi přišila na icunculi (loutku), byly špatně přišity; dítě jeden utrhlo a&#160;zvedalo k&#160;ústům; štěstí, že Lilith zahlédla to ještě včas.“</p>
			<p class="MLP-text para-style-override-1">„Odpusť, božská!“ odpověděla Akté, skládajíc ruce na prsou křižmo a&#160;sklánějíc hlavu.</p>
			<p class="MLP-text para-style-override-1">Ale Poppaea začala se dívati na Lygii.</p>
			<p class="MLP-text para-style-override-1">„Kdo je ta otrokyně?“ ptala se za chvíli.</p>
			<p class="MLP-text para-style-override-1">„To není otrokyně, božská Augusto, nýbrž odchovanka Pomponie Greciny a&#160;dcera krále Lygů, dána od něho jako rukojmí Římu.“</p>
			<p class="MLP-text para-style-override-1">„A&#160;přišla tě navštívit?“</p>
			<p class="MLP-text para-style-override-1">„Ne, Augusto. Od nedávna bydlí v&#160;paláci.“</p>
			<p class="MLP-text para-style-override-1">„Byla včera u&#160;hostiny?“</p>
			<p class="MLP-text para-style-override-1">„Byla, Augusto.“</p>
			<p class="MLP-text para-style-override-1">„Z&#160;rozkazu koho?“</p>
			<p class="MLP-text para-style-override-1">„Z&#160;rozkazu Caesara…“</p>
			<p class="MLP-text para-style-override-1">Poppaea začala ještě pozorněji hleděti na Lygii, která před ní stála se skloněnou hlavou, brzy zvedajíc ze zvědavosti své zářivé oči, brzy opět je zastiňujíc víčky. Pojednou se objevila vráska mezi obočím Augusty. Žárlivá na vlastní půvab i&#160;na moc, žila ve stálých obavách, aby jednou některá šťastná sokyně nezničila jí tak, jako zničila ona sama Oktavii. Proto každá krásná tvář v&#160;paláci budila v&#160;ní podezření. Okem znatelky obhlédla rázem všechny půvaby Lygie, ocenila každou podrobnost její tváře a&#160;zalekla se. „To je prostě nymfa,“ řekla k&#160;sobě. „Tu zrodila Venuše.“ A&#160;náhle jí přišlo na mysl to, co jí nepřicházelo dosud nikdy při pohledu na jakoukoli krásku: že sama je daleko starší! Zachvěla se v&#160;ní sebeláska, zmocnil se jí nepokoj a&#160;všelijaké obavy začaly rychle táhnouti její hlavou. „Snad jí Nero neviděl anebo, dívaje se skrze smaragd, neocenil jí. Co však se může státi, potká-li ji ve dne, při slunci, takovou rozkošnou…? Ke všemu ještě není otrokyní, je dcerou královskou, sice z&#160;barbarů, ale přece jen královskou dcerou…! Nesmrtelní bohové! Je stejně krásná jako já, ale mladší!“&#160;– A&#160;vráska mezi obočím se ještě zvětšila a&#160;oči pod zlatými řasami začaly se lesknouti chladným svitem.</p>
			<p class="MLP-text para-style-override-1">Ale obrátivši se k&#160;Lygii, začala se ptáti s&#160;líčeným klidem:</p>
			<p class="MLP-text para-style-override-1">„Mluvila jsi s&#160;Caesarem?“</p>
			<p class="MLP-text para-style-override-1">„Ne, Augusto.“</p>
			<p class="MLP-text para-style-override-1">„Proč jsi raději zde nežli u&#160;Aulů?“</p>
			<p class="MLP-text para-style-override-1">„Nejsem tu raději, velitelko. Petronius přemluvil Caesara, aby mne odňal Pomponii; ale jsem tu proti své vůli, velitelko…!“</p>
			<p class="MLP-text para-style-override-1">„A&#160;chtěla by ses vrátiti k&#160;Pomponii?“</p>
			<p class="MLP-text para-style-override-1">Poslední otázku dala hlasem vlídnějšími a&#160;měkčím, a&#160;proto do srdce Lygiina vstoupila pojednou naděje.</p>
			<p class="MLP-text para-style-override-1">„Paní,“ pravila, vztahujíc k&#160;ní ruce, „Caesar slíbil, že mne vydá jako otrokyni Vinitiovi, ale ty se za mne přimluv a&#160;vrať mne Pomponii!“</p>
			<p class="MLP-text para-style-override-1">„Petronius tedy přemluvil Caesara, aby tě odňal Aulovi a&#160;vydal Vinitiovi?“</p>
			<p class="MLP-text para-style-override-1">„Ano, paní! Vinitius prý ještě dnes pošle pro mne, ty však, dobrá, slituj se nade mnou!“</p>
			<p class="MLP-text para-style-override-1">To pravivši, schýlila se, a&#160;uchopivši roucho Poppaeino za okraj, začala vyčkávati s&#160;tlukoucím srdcem její slovo. Poppea dívala se na ni chvíli s&#160;tváří zjasněnou zlomyslným úsměvem, načež řekla:</p>
			<p class="MLP-text para-style-override-1">„Nuže, slibuji ti, že se ještě dnes staneš otrokyní Vinitiovou!“</p>
			<p class="MLP-text para-style-override-1">A&#160;odešla jako přelud krásný, ale zlý. Ke sluchu Lygie i&#160;Akté dolétl jen křik dítěte, které se dalo do pláče, neznámo proč.</p>
			<p class="MLP-text para-style-override-1">Také Lygii vedraly se slzy do očí, ale za chvíli ujala Akté za ruku a&#160;pravila:</p>
			<p class="MLP-text para-style-override-1">„Vraťme se! Pomoc sluší čekati pouze tam odtud, odkud může přijíti!“</p>
			<p class="MLP-text para-style-override-1">A&#160;vrátily se do atria, kterého do večera již neopustily. Když se setmělo a&#160;když otroci přinesli dovnitř čtyřdílné kahance s&#160;velikými plameny, obě byly velice bledé. Jejich rozmluva trhala se přes tu chvíli. Obě stále naslouchaly, blíží-li se někdo. Lygie bez ustání opakovala, že ačkoliv jí je líto, aby opustila Akté, přece jen, poněvadž Ursus jistě tam již čeká ve tmě, byla by raději, kdyby se všecko provedlo dnes. Nicméně její dech rozčilením se zrychlil a&#160;stal se hlasitější. Akté zimničně shledávala šperky, jaké jen mohla sehnati, a&#160;zavazujíc je do cípu u&#160;pepla, zapřísahala Lygii, aby neodmítala toho daru a&#160;toho prostředku k&#160;útěku. Chvílemi se snášelo hluboké ticho, plné sluchových přeludů. Oběma se zdálo, že slyší brzy nějaký šepot za závěsem, brzy vzdálený pláč dítěte, brzy štěkot psů.</p>
			<p class="MLP-text para-style-override-1">Pojednou se clona od předsíně pohnula bez šelestu a&#160;vysoký, začernalý člověk s&#160;tváří zohyzděnou neštovicemi, objevil se v&#160;atriu jako duch. Lygie v&#160;jediném okamžiku poznala Atacina, Vinitiova osvobozence, který přicházíval do domu Aulů.</p>
			<p class="MLP-text para-style-override-1">Akté vzkřikla, ale Atacinus nízce se uklonil a řekl:</p>
			<p class="MLP-text para-style-override-1">„Pozdrav božské Lygii od Marka Vinitia, který čeká na ni s hostinou v&#160;domě, vyzdobeném zelení!“</p>
			<p class="MLP-text para-style-override-1">Dívčina ústa úplně zbledla.</p>
			<p class="MLP-text para-style-override-1">„Jdu!“ řekla.</p>
			<p class="MLP-text para-style-override-1">A&#160;vrhla se rukama na šíji Akté, aby se rozloučila.</p>
		</div>
</body>
</html>