<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-51</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-50" class="MLP-uroven2-kapitola para-style-override-1">L</p>
			<p class="MLP-text-bez1radku para-style-override-1">Petronius odebral se domů, kdež<a id="x.20250"></a>to Nero s&nbsp;Tigellinem přešli do atria Poppaeina, kde na ně čekali lidé, s&nbsp;nimiž dříve rozmlouval praefekt.</p>
			<p class="MLP-text para-style-override-1">Byli tam dva „rabbí“ od Zatibří, odění do dlouhých slavnostních hávů, s&nbsp;mitrami na hlavách, mladý písař, jejich pomocník, jakož i&nbsp;Chilon. Při pohledu na Caesara kněží zbledli rozčilením, a&nbsp;zvednuvše ruce do výše ramenou, sklonili hlavy až k&nbsp;jeho dlani.</p>
			<p class="MLP-text para-style-override-1">„Buď vítán, mocnáři mocnářů a&nbsp;králi králů!“ řekl starší. „Buď vítán, vládce země, ochránce vyvoleného lidu, Caesare, lve mezi lidmi, jehož vláda jest jako sluneční záře a&nbsp;jako cedr libanonský a&nbsp;jako zdroj i&nbsp;jako palma i&nbsp;jako balzám jerišský…!“</p>
			<p class="MLP-text para-style-override-1">„Vy mne nenazýváte bohem?“ ptal se Caesar.</p>
			<p class="MLP-text para-style-override-1">Kněží zbledli ještě silněji; starší opět jal se mluviti:</p>
			<p class="MLP-text para-style-override-1">„Tvá slova, pane, jsou sladká jako hrozen vinné révy a&nbsp;jako zralý fík, jelikož Jehova dobrotou naplnil srdce tvé! Než předchůdce tvého otce, Caesar Gaius, byl ukrutník, a&nbsp;přece jen naši poslové nejmenovali ho bohem, dávajíce přednost smrti před urážkou církve.“</p>
			<p class="MLP-text para-style-override-1">„A&nbsp;dal je Kaligula na pospas lvům?“</p>
			<p class="MLP-text para-style-override-1">„Ne, pane! Caesar Gaius zalekl se hněvu Jehovy.“</p>
			<p class="MLP-text para-style-override-1">A&nbsp;zvedli hlavy, poněvadž jméno mocného Jehovy dodalo jim odvahy. Důvěřujíce v&nbsp;jeho moc, hleděli již směleji Neronovi do očí.</p>
			<p class="MLP-text para-style-override-1">„Obviňujete křesťany, že spálili Řím?“ tázal se Caesar.</p>
			<p class="MLP-text para-style-override-1">„Obviňujeme je, pane, pouze z&nbsp;toho, že jsou nepřáteli církve, nepřáteli lidského pokolení, nepřáteli Říma i&nbsp;tvými a&nbsp;že dávno již vyhrožovali městu i&nbsp;světu ohněm. Ostatní tobě dopoví tento člověk zde, jehož ústa nejsou poskvrněna lží, poněvadž v&nbsp;žilách jeho matky kolovala krev vyvoleného národa.“</p>
			<p class="MLP-text para-style-override-1">Nero se obrátil k&nbsp;Chilonovi:</p>
			<p class="MLP-text para-style-override-1">„Kdo jsi?“</p>
			<p class="MLP-text para-style-override-1">„Tvůj ctitel, Osirie, a&nbsp;k&nbsp;tomu chudý stoik…“</p>
			<p class="MLP-text para-style-override-1">„Nenávidím stoiků,“ řekl Nero, „nenávidím Thrasey, nenávidím Musonia i&nbsp;Cornuta. Protivnou jest mi jejich řeč, jejich pohrdání uměním a&nbsp;jejich špína.“</p>
			<p class="MLP-text para-style-override-1">„Pane, tvůj mistr Seneka má tisíc citrových stolů. Chtěj pouze a&nbsp;bude jich mít dvakrát tolik. Jsem stoikem z&nbsp;nutnosti. Vyzdob, ó,&nbsp;Zářivý, můj stoicismus věncem z&nbsp;růží a&nbsp;postav před něj konvici vína a&nbsp;pak bude zpívat Anakreonta tak, že přehluší všecky epikurejce.“</p>
			<p class="MLP-text para-style-override-1">Nero, jemuž byl po chuti přívlastek „Zářivý“, usmál se a&nbsp;řekl:</p>
			<p class="MLP-text para-style-override-1">„Líbíš se mi!“ </p>
			<p class="MLP-text para-style-override-1">„Ten člověk stojí za tolik zlata, mnoho-li sám váží!“ zvolal Tigel­linus.</p>
			<p class="MLP-text para-style-override-1">Chilon pak odpověděl:</p>
			<p class="MLP-text para-style-override-1">„Přidej, pane, k&nbsp;mé váze svoji štědrost, protože jinak odnese odměnu vítr.“</p>
			<p class="MLP-text para-style-override-1">„Ovšem, nevážil bys více nežli Vitelius,“ poznamenal Caesar.</p>
			<p class="MLP-text para-style-override-1">„Eheu, Stříbrnoluký, můj důvtip není z&nbsp;olova.“</p>
			<p class="MLP-text para-style-override-1">„Pozoruji, že tvá církev ti nebrání, abys mne zval bohem?“</p>
			<p class="MLP-text para-style-override-1">„Ó,&nbsp;Nesmrtelný, má církev je v&nbsp;tobě: křesťané se rouhali té církvi, a&nbsp;proto jsem k&nbsp;nim zahořel nenávistí.“</p>
			<p class="MLP-text para-style-override-1">„Co víš o&nbsp;křesťanech?“</p>
			<p class="MLP-text para-style-override-1">„Dovolíš mi, abych si zaplakal, božský?“</p>
			<p class="MLP-text para-style-override-1">„Ne,“ řekl Nero, „to mne nudí!“</p>
			<p class="MLP-text para-style-override-1">„A&nbsp;máš třikrát pravdu, neboť oči, které tě viděly, měly by jednou provždy oschnout od slz. Pane, chraň mne mých nepřátel!“</p>
			<p class="MLP-text para-style-override-1">„Mluv o&nbsp;křesťanech!“ řekla Poppaea s&nbsp;nádechem netrpělivosti.</p>
			<p class="MLP-text para-style-override-1"><span>„Stane se, jak poroučíš, Isido!“ odpověděl Chilon. „Věnoval jsem se od mládí filosofii a&nbsp;hledal pravdu. Hledal jsem ji u&nbsp;dřívějších božských mudrců i&nbsp;v&nbsp;Akademii v&nbsp;Athénách i&nbsp;v&nbsp;alexandrijském Serapeu</span><span class="char-style-override-1"><a id="footnote-19288-462-backlink" class="footnote-link" href="#footnote-19288-462">462</a></span><span>. Uslyšev o&nbsp;křesťanech, domníval jsem se, že je to nějaká nová škola, ve které budu moci nalézat několik zrn pravdy, a&nbsp;seznámil jsem se s nimi, ke svému neštěstí!! První křesťan, s&nbsp;nímž mne osud svedl, byl Glaukos, lékař v&nbsp;Neapoli. Od něho jsem právě časem zvěděl, že vzdávají poctu jakémusi Chrestovi, který jim slíbil, že vyhubí všecky lidi a&nbsp;zničí všecka města na zemi, je však že ponechá, pomohou-li mu vyhubit děti Deukalionovy. Proto nenávidí lidí, ó,&nbsp;pane, proto otravují fontány, proto na svých schůzích sesílají kletby na Řím a&nbsp;na všecky chrámy, v&nbsp;nichž bývá vzdávána pocta našim bohům. Chrestos byl ukřižován, ale slíbil jim, že až bude Řím zničen ohněm, přijde na svět po druhé a&nbsp;odevzdá jim vládu nad zemí…“</span></p>
			<p class="MLP-text para-style-override-1">„Teď lid porozumí, proč byl Řím spálen,“ přerušil jej Tigellinus.</p>
			<p class="MLP-text para-style-override-1">„Rozumí již mnohému, pane,“ odpověděl Chilon, „neboť chodím po zahradách, po poli Martově a&nbsp;poučuji jej. Jestliže však mne chcete vyslechnout až do konce, pochopíte, jaké mám příčiny k&nbsp;pomstě. Glaukos lékař se z&nbsp;počátku přede mnou neprozrazoval, že jejich nauka přikazuje nenávist k&nbsp;lidem. Naopak, říkal mi, Chrestos že je dobrým božstvem a&nbsp;že základem jeho nauky je láska. Mé tklivé srdce nemohlo se vzepřít takovým pravdám, a&nbsp;proto jsem si Glauka zamiloval a&nbsp;důvěřoval mu. Dělil jsem se s&nbsp;ním o&nbsp;každý kousek chleba, o&nbsp;každý groš, a&nbsp;víš, pane, jak se mi odměnil? Nuže, cestou z&nbsp;Neapole do Říma bodl mne nožem, moji ženu pak, moji krásnou a&nbsp;mladou Bereniku, prodal obchodníkům s&nbsp;otroky. Kdyby Sofokles<span class="char-style-override-1"><a id="footnote-19288-463-backlink" class="footnote-link" href="#footnote-19288-463">463</a></span> znal mé životní děje&nbsp;– než co to povídám!&nbsp;– mně naslouchá kdosi lepší nežli Sofokles!“</p>
			<p class="MLP-text para-style-override-1">„Ubohý člověk!“ řekla Poppaea.</p>
			<p class="MLP-text para-style-override-1">„Kdo spatřil obličej Afroditin, není ubohý, paní, a&nbsp;já jej v&nbsp;tomto okamžiku vidím. Ale tenkrát jsem hledal útěchu ve filosofii. Přibyv do Říma, snažil jsem se proniknout ke starším u&nbsp;křesťanů, abych dosáhl spravedlnosti proti Glaukovi. Myslil jsem, že bude donucen, aby mi vrátil ženu… Poznal jsem jejich arcikněze, poznal jsem druhého, jménem Pavla, který tu byl uvězněn, ale pak byl osvobozen, poznal jsem syna Zebedeova<span class="char-style-override-1"><a id="footnote-19288-464-backlink" class="footnote-link" href="#footnote-19288-464">464</a></span>, poznal jsem Lina a&nbsp;Cleta a&nbsp;mnoho jiných. Vím, kde se zdržovali před požárem, vím, kde se scházejí, mohu ukázat jednu podzemní skrýši na vatikánském pahorku a&nbsp;jeden hřbitov za branou Nomentskou, na němž provádějí své nestoudné obřady. Viděl jsem apoštola Petra, viděl Glauka, jak vraždil děti, aby apoštol měl čím skrápěti hlavy přítomných, viděl jsem Lygii, odchovanku Pomponie Greciny, a&nbsp;ta se chlubila, že nemohouc přinést krev dětskou, přináší přece jen smrt dítěte, neboť uhranula malou Augustu, tvoji dceru, ó,&nbsp;Osirie, i&nbsp;tvoji, ó, Isido!“</p>
			<p class="MLP-text para-style-override-1">„Slyšíš, Caesare!“ řekla Poppaea.</p>
			<p class="MLP-text para-style-override-1">„Je-li možná?“ zvolal Nero.</p>
			<p class="MLP-text para-style-override-1">„Mohl jsem odpustit hanebnosti, páchané proti mně,“ pokračoval Chilon, „ale uslyšev o&nbsp;těch, co páchány proti vám, chtěl jsem ji probodnout nožem. Bohužel, překazil mi to šlechetný Vinitius, který ji má rád.“</p>
			<p class="MLP-text para-style-override-1">„Vinitius? Vždyť ona od něho utekla!“</p>
			<p class="MLP-text para-style-override-1">„Utekla, ale on ji hledal, protože nemohl žít bez ní. Za mizerný plat pomáhal jsem mu hledat a&nbsp;já jsem to byl, co mu ukázal dům, v&nbsp;němž bydlila mezi křesťany na Zatibří. Odebrali jsme se tam společně a&nbsp;s&nbsp;námi i&nbsp;tvůj zápasník Kroto, jejž najal šlechetný Vinitius pro bezpečí. Ale Ursus, Lygiin otrok, Krotona zardousil. Je to člověk hrozné síly, pane, který býkům zakroutí hlavu tak lehce, jako by jiný kroutil hlavičku máku. Aulus a&nbsp;Pomponie jej za to měli rádi.“</p>
			<p class="MLP-text para-style-override-1">„U&nbsp;Herkula!“ řekl Nero. „Smrtelník, jenž zardousil Krotona, jest hoden, aby měl pomník na Foru! Ale mýlíš se nebo lžeš, starče, protože Krotona zabil nožem Vinitius.“</p>
			<p class="MLP-text para-style-override-1">„Takto lidé klamou bohy! Ó,&nbsp;pane, sám jsem viděl, jak se Krotonova žebra lámala v&nbsp;rukou Ursa, který potom povalil i&nbsp;Vinitia. Byl by jej zabil, kdyby nebylo Lygie. Vinitius pak dlouho stonal, ale oni jej ošetřovali, doufajíce, že se stane křesťanem z&nbsp;lásky. A&nbsp;vskutku, stal se křesťanem!“</p>
			<p class="MLP-text para-style-override-1">„Vinitius?“</p>
			<p class="MLP-text para-style-override-1">„Tak jest.“</p>
			<p class="MLP-text para-style-override-1">„A&nbsp;snad i&nbsp;Petronius?“ chvatně se ptal Tigellinus. Chilon začal se kroutit, mnout si ruce a&nbsp;pravil:</p>
			<p class="MLP-text para-style-override-1">„Obdivuji se tvé prozíravosti, pane…! Ó… je to možné…! Je to docela možné!“</p>
			<p class="MLP-text para-style-override-1">„Nyní rozumím, proč tak hájil křesťanů.“</p>
			<p class="MLP-text para-style-override-1">Ale Nero se dal do smíchu.</p>
			<p class="MLP-text para-style-override-1">„Petronius křesťanem…! Petronius nepřítelem života a&nbsp;rozkoše! Nebuďte hlupáky a&nbsp;nechtějte, abych tomu věřil, poněvadž jsem odhodlán nevěřiti ničemu.“</p>
			<p class="MLP-text para-style-override-1">„Ale šlechetný Vinitius se stal křesťanem, pane. Přísahám u&nbsp;této záře, jaká se z&nbsp;tebe line, že mluvím pravdu a&nbsp;že mne nic nenaplňuje takovým hnusem jako lež. Pomponie je křesťanka, malý Aulus je křesťan i&nbsp;Lygie i&nbsp;Vinitius. Sloužil jsem mu věrně, ale on mne na žádost Glauka lékaře dal zmrskat, ačkoli jsem stár a&nbsp;byl jsem nemocen a&nbsp;hladov. A&nbsp;přísahal jsem u&nbsp;Háda, že mu toho nezapomenu. Ó,&nbsp;pane, pomsti se na nich za zločiny, jichž se na mne dopustili, a&nbsp;já vám vydám apoštola Petra i&nbsp;Lina i Cleta i&nbsp;Glauka i&nbsp;Crispa, dokonce i&nbsp;starší z&nbsp;křesťanů i&nbsp;Lygii i&nbsp;Ursa, ukáži vám jich sta i&nbsp;tisíce, ukáži modlitebny, hřbitovy; všecka vaše vězení jich nepojmou…! Beze mne byste nebyli s&nbsp;to, abyste je našli! Až dosud jsem ve svých bědných poměrech hledal útěchu jen ve filosofii, ať ji nyní najdu v&nbsp;přízni, jaká se na mne snese…! Jsem stár, nepoznal jsem života, ať si odpočinu…!“</p>
			<p class="MLP-text para-style-override-1">„Chceš býti stoikem před plnou mísou!“ řekl Nero.</p>
			<p class="MLP-text para-style-override-1">„Kdo prokazuje službu tobě, již tím ji naplňuje.“</p>
			<p class="MLP-text para-style-override-1">„Nemýlíš se, filosofe.“</p>
			<p class="MLP-text para-style-override-1">Ale Poppaea neztrácela z&nbsp;mysli svých nepřátel. Její roztoužení po Vinitiovi bylo spíše přechodným vzplanutím, vzniklým žárlivostí, hněvem a&nbsp;uraženou sebeláskou. Ale přece jen chladnost mladého patricia hluboce se jí dotkla a&nbsp;naplnila její srdce zavilou nenávistí. Již to samo, že se opovážil dáti přednost jiné před ní, zdálo se jí přečinem, jenž volal o&nbsp;pomstu. Co se týče Lygie, pojala k&nbsp;ní záští od prvního okamžiku, ve kterém ji znepokojila krása té severní lilie. Petronius, který se zmínil o&nbsp;příliš úzkých kyčlích dívčiných, mohl Caesarovi namluviti, co chtěl, nikoli však Augustě. Znatelka Poppaea jediným mžikem oka pochopila, že v&nbsp;celém Římě jediná Lygie může s&nbsp;ní závoditi, ano i&nbsp;zvítěziti nad ní. A&nbsp;od té chvíle odpřisáhla její zkázu.</p>
			<p class="MLP-text para-style-override-1">„Pane,“ řekla, „pomsti se za naše dítě!“</p>
			<p class="MLP-text para-style-override-1">„Pospěšte si!“ zvolal Chilon. „Pospěšte si! Jinak ji Vinitius ukryje. Ukáži vám dům, do něhož se zase vrátili po požáru.“</p>
			<p class="MLP-text para-style-override-1">„Dám ti deset lidí a&nbsp;jdi bez meškání!“ řekl Tigellinus.</p>
			<p class="MLP-text para-style-override-1">„Pane, neviděl jsi Krotona v&nbsp;rukou Ursových! Dáš-li padesát, ukáži dům jen zpovzdálí. Ale neuvězníte-li také Vinitia, je po mně veta!“</p>
			<p class="MLP-text para-style-override-1">Tigellinus pohlédl na Nerona.</p>
			<p class="MLP-text para-style-override-1">„Nebylo by na místě, ó,&nbsp;božský, vypořádati se strýcem a&nbsp;synovcem najednou?“</p>
			<p class="MLP-text para-style-override-1">Nero se chvíli rozmýšlel a&nbsp;pak odvětil:</p>
			<p class="MLP-text para-style-override-1">„Nikoli, teď ne…! Lidé by neuvěřili, kdybychom jim chtěli namluviti, že Petronius, Vinitius nebo Pomponie Grecina zapálili Řím. Měli příliš krásné domy… Dnes je třeba jiných obětí a&nbsp;na ty druhé dojde později.“</p>
			<p class="MLP-text para-style-override-1">„Nuže, dej mi, pane, vojáky, kteří by mne chránili!“ řekl Chilon.</p>
			<p class="MLP-text para-style-override-1">„Tigellinus bude o&nbsp;tom uvažovati.“</p>
			<p class="MLP-text para-style-override-1">„Ubytuješ se zatím u&nbsp;mne!“ řekl praefekt.</p>
			<p class="MLP-text para-style-override-1">Radost začala zářiti s&nbsp;tváře Chilonovy.</p>
			<p class="MLP-text para-style-override-1">„Vydám všecky! Jen si pospěšte! Pospěšte si!“ volal ochraptělým hlasem.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-462" class="footnote-anchor" href="#footnote-19288-462-backlink">462</a> <span> Staroegyptský chrám, zasvěcený bohu podsvětí Serapidovi.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-463" class="footnote-anchor" href="#footnote-19288-463-backlink">463</a> <span> Nejslavnější starořecký dramatik z&nbsp;5. stol. př. n. l.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-464" class="footnote-anchor" href="#footnote-19288-464-backlink">464</a> <span> Rybář u Tiberiadského jezera, otec apoštolů Jakuba a Jana.</span></p>
				</div>
			</div>
		</div>
</body>
</html>