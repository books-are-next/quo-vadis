<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-63</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-62" class="MLP-uroven2-kapitola para-style-override-1">LXII</p>
			<p class="MLP-text-bez1radku para-style-override-1">Soumrak se ještě <a id="x.20443"></a>nesnesl, když první proudy lidu začaly se hrnouti do zahrad Caesarových. Davy, svátečně oblečené, ověnčené, rozjařené a&nbsp;zpívající, částečně i&nbsp;opilé, šly se dívat na nové, velkolepé divadlo. Výkřiky: „Semaxii! Sarmentitii!“&nbsp;– rozléhaly se na Via Tecta<span class="char-style-override-1"><a id="footnote-19288-511-backlink" class="footnote-link" href="#footnote-19288-511">511</a></span>, na mostě Aemiliově a&nbsp;z&nbsp;druhého břehu Tibru, na Vítězné cestě, u&nbsp;cirku Neronova a&nbsp;až tam k&nbsp;návrší vatikánskému. Byli sice již dříve vídáni v&nbsp;Římě lidé upálení na sloupech, ale dosud nikdy nebyl viděn takový počet odsouzenců. Caesar i&nbsp;Tigellinus, chtějíce skoncovati s&nbsp;křesťany, zároveň pak zameziti nákazu, která se z&nbsp;věznic šířila po městě čím dále tím více, rozkázali, aby byla vyprázdněna všecka sklepení tak, že zůstalo v&nbsp;nich jen několik desítek lidí, určených na konec her. Proto také davy, prošedše zahradními vraty, oněměly úžasem. Všecky aleje, hlavní i&nbsp;vedlejší, běžící mezi houštinami stromů, mimo luka, mokřiny, rybníky, nádrže a&nbsp;záhony, posázené kvítím, byly přeplněny smolnými sloupy, na které byli přivazováni křesťané. Z&nbsp;vyšších míst, kde v&nbsp;rozhledu nebránily stromy, bylo možno shlédnouti celé řady kůlů a&nbsp;těl, zdobených kvítím, myrtovým listím a&nbsp;břečťanem, táhnoucí se do daleka, po výšinách i&nbsp;údolí, takže kdežto bližší se zdály stěžněmi lodí, ty nejvzdálenější jevily se očím jako barevné, do země vetknuté thyrsy nebo kopí. Jejich množství překonalo očekávání samého lidu. Bylo možno se domnívati, že přímo byl celý národ přivazován ke sloupům pro vyražení Říma a&nbsp;Caesara. Zástupy diváků se kupily před jednotlivými stěžni dle toho, jak je zajímaly postavy, věk nebo pohlaví obětí, prohlížely si tváře, věnce, břečtanové girlandy a&nbsp;pak se táhly dál a&nbsp;dále, dávajíce si otázky, plné úžasu: „Což mohlo býti tolik provinilců nebo kterak mohly Řím zapáliti děti, které byly sotva s&nbsp;to, aby chodily o&nbsp;vlastních silách?“ A&nbsp;úžas přecházel zvolna v&nbsp;nepokoj.</p>
			<p class="MLP-text para-style-override-1">Zatím se snesl soumrak a&nbsp;na nebi se zaleskly první hvězdy. Tehdy u&nbsp;každého odsouzence postavil se otrok s&nbsp;hořící pochodní v&nbsp;ruce, a&nbsp;když se hlahol trub ozval na různých místech zahrad na znamení, že divadlo začíná, přiložili všichni plamen k&nbsp;dolejší části sloupů.</p>
			<p class="MLP-text para-style-override-1">Pod kvítím ukrytá, smolou politá sláma ihned se vzňala jasným plamenem, který vzmáhaje se každým okamžikem, rozvíjel spleti břečtanů, stoupal výše a&nbsp;objímal nohy obětí. Lid ztichl, zahrady zazněly jediným obrovským bědováním a&nbsp;výkřiky bolesti. Některé oběti však, zvedajíce hlavy ke hvězdnatému nebi, začaly zpívati ku poctě Kristově. Lid naslouchal. Ale nejzatvrzelejší srdce naplnila se hrůzou, když z&nbsp;menších sloupů začaly volati rozdírající dětské hlasy: „Maminko! Maminko!“&nbsp;– a&nbsp;děs proběhl dokonce i&nbsp;opilými diváky při pohledu na ony hlavinky a&nbsp;nevinné tváře, zkřivené bolestí nebo omdlévající v&nbsp;kouři, který začal oběti dusit. Ale plamen stoupal stále výše a&nbsp;přepaloval stále nové věnce růží a&nbsp;břečtanů. Rozhořely se hlavní i&nbsp;vedlejší aleje, rozhořely se shluky stromů i&nbsp;louky i&nbsp;květnaté záhony, zaleskla se voda v&nbsp;nádržích i&nbsp;rybnících, zrůžovělo listí, třesoucí se na stromech&nbsp;– zjasnilo se jako ve dne. Čoud spalovaných těl naplnil zahrady, ale v&nbsp;té chvíli začali otroci nasypávati myrhu a&nbsp;aloe do mis, zvláště k&nbsp;tomu připravených mezi sloupy.</p>
			<p class="MLP-text para-style-override-1">V&nbsp;davech se ozvaly tu i&nbsp;tam výkřiky, neznámo, zda výkřiky soucitu, nebo radosti a&nbsp;opojení, a&nbsp;stupňovaly se každým okamžikem s&nbsp;ohněm, jenž obchvacoval sloupy, stoupal k&nbsp;prsům obětí, kroutil hořícím dechem vlasy na jejich hlavách, vrhal závoje na jejich zčernalé tváře a&nbsp;konečně vyšlehoval ještě výše jako na vítězství a&nbsp;triumf síle, která jej dala vznítiti.</p>
			<p class="MLP-text para-style-override-1">Ale ještě na začátku podívané objevil se mezi lidem Caesar v&nbsp;nádherné cirkové kvadrize, do které byli zapřažení čtyři bílí oři, oděn v&nbsp;kroj vozataje a&nbsp;v&nbsp;barvu strany Zelených, ke které náležel on i&nbsp;jeho dvůr. Následovaly za ním jiné vozy, plné dvořanů ve skvělých krojích, senátorů, kněží i&nbsp;nahých bakchantek s&nbsp;věnci na hlavách, s&nbsp;konvicemi vína v&nbsp;rukou; ty byly částečně zpity a&nbsp;vydávaly divoké výkřiky. Vedle nich hudebníci, přestrojení za fauny a&nbsp;satyry, hráli na kytary, formingy, píšťalky a&nbsp;rohy. Na jiných vozech jely matrony a&nbsp;římské panny, rovněž opilé a&nbsp;zpola nahé. Vedle kvadrig potřásali poskakujíce šaškové thyrsy, zdobenými stužkami; jiní tloukli do bubínků, jiní sypali kvítí. Celý ten skvělý průvod pohyboval se za vřískání: „Evoe!“ po nejširší zahradní cestě v&nbsp;kouři a&nbsp;mezi lidskými pochodněmi. Caesar, maje u&nbsp;sebe Tigellina a&nbsp;Chilona, jehož zděšením přál si pobavit se, sám řídil koně, a&nbsp;jeda krok za krokem, díval se na hořící těla a&nbsp;přitom i&nbsp;naslouchal jásotu lidu. Stoje na vysoké, zlaté kvadrize, obklopen lidskou vlnou, která se mu klaněla až k&nbsp;chodidlům, v&nbsp;záři ohně, ve zlatém věnci cirkového vítěze, přečníval hlavou nad dvořany i&nbsp;davy, a&nbsp;zdál se býti obrem. Jeho ošklivé ruce, natažené k&nbsp;udržování opratí, zdály se žehnati lidu. Ve tváři a&nbsp;přimhouřených očích měl úsměv a&nbsp;zářil nad lidmi jako slunce nebo jako božství, strašlivé, ale nádherné a&nbsp;mocné.</p>
			<p class="MLP-text para-style-override-1">Chvílemi se zastavoval, aby se důkladněji podíval buďto na nějakou pannu, jejíž lůno začínalo se škvařiti v&nbsp;plameni, nebo do tváře dítěte, křečovitě stažené, a&nbsp;pak zase jel dále, veda za sebou třeštící a&nbsp;hulákající průvod. Chvílemi se lidu ukláněl, tu opět, prohýbaje se nazad, přitahoval zlaté oprati a&nbsp;rozprávěl s&nbsp;Tigellinem. Konečně doraziv k&nbsp;veliké fontáně, stojící uprostřed dvou křižujících se alejí, vystoupil z&nbsp;kvadrigy a&nbsp;pokynuv na druhy, vmísil se do davu.</p>
			<p class="MLP-text para-style-override-1">Byl vítán jásotem a&nbsp;potleskem. Bakchantky, nymfy, senátoři, Augustiani, kněží, faunové, satyrové i&nbsp;vojáci obstoupili jej i&nbsp;s&nbsp;třeštícím kruhem, on pak, maje po jedné straně Tigellina, po druhé Chilona, obcházel fontánu, kolem které hořel větší počet pochodní, zastavuje se před každou, čině poznámky o&nbsp;obětech nebo tropě si smích ze starého Řeka, v&nbsp;jehož tváři se zračilo nesmírné zoufalství.</p>
			<p class="MLP-text para-style-override-1">Nakonec se zastavili před vysokým sloupem, vyzdobeným myrtou a&nbsp;ovinutým popínavými rostlinami. Rudé jazyky ohně plazily se ke kolenům oběti, ale její tváře nebylo možno zprvu rozeznali, neboť čerstvě rozhořelé větvičky zahalily ji kouřem. Za chvíli však tehký noční vítr rozvál dým a&nbsp;odkryl hlavu starce s&nbsp;šedivým, na prsa splývajícím plnovousem.</p>
			<p class="MLP-text para-style-override-1">Při pohledu na něho svinul se Chilon pojednou do klubka jako raněný had, z&nbsp;úst pak se mu vydral výkřik, podobající se spíše skřeku nežli lidskému hlasu:</p>
			<p class="MLP-text para-style-override-1">„Glaukos, Glaukos…!“</p>
			<p class="MLP-text para-style-override-1">Opravdu, z&nbsp;hořícího sloupu hleděl na něho Glaukos lékař.</p>
			<p class="MLP-text para-style-override-1">Ještě žil. Tvář měl plnou bolesti, skloněnou, jako by se chtěl ještě naposledy podívati na svého kata, jenž jej zradil, zbavil ho ženy i&nbsp;dětí, poštval proti němu vraha, a&nbsp;když mu to vše bylo odpuštěno ve jménu Kristově, ještě jednou jej vydal do rukou katanů. Nikdy se nedopustil člověk na člověku podlostí strašlivějších a&nbsp;krvavějších. Hle, oběť nyní hořela na smolném sloupu a&nbsp;kat stál u&nbsp;jeho paty! Glaukovy oči neodvracely se od tváře Řekovy. Chvílemi je zahaloval kouř, ale když zavál větřík, Chilon viděl opět ony zraky, upírající se na něho. Povstal a&nbsp;chtěl se dáti na útěk, ale nemohl. Pojednou se mu zdálo, že jeho nohy jsou z&nbsp;olova a&nbsp;že jakási neviditelná ruka jej zadržuje před tímto sloupem s&nbsp;nadlidskou silou. I&nbsp;zkameněl. Cítil jen, že v&nbsp;něm cosi překypuje, cosi vyvstává, že má dosti těch muk i&nbsp;krve, že nadchází konec života a&nbsp;že všecko mizí kolem: i&nbsp;Caesar i&nbsp;dvůr i&nbsp;davy a&nbsp;že jej obklopuje pouze jakási bezedná, strašlivá a&nbsp;černá prázdnota, v&nbsp;té pak že jest viděti jen ty oči mučedníkovy, které jej volají na soud. A&nbsp;onen, stále níže nakláněje hlavu, díval se bez ustání. Přítomní uhodli, že se mezi těmito lidmi cosi odehrává, ale smích jim odumřel na rtech, poněvadž ve tváři Chilonově bylo cosi hrozného: zkřivila ji taková úzkost a&nbsp;taková bolest, jako by ty ohnivé jazyky pálily jeho vlastní tělo. Náhle se zatřásl a&nbsp;vysoko vztáhnuv ruce, zvolal děsným, rozdírajícím hlasem:</p>
			<p class="MLP-text para-style-override-1">„Glauku! Ve jménu Kristově&nbsp;– odpusť!!!“</p>
			<p class="MLP-text para-style-override-1">Kolem se vše ztišilo; hrůza prochvěla přítomnými a&nbsp;všecky oči bezděky se zvedly výše.</p>
			<p class="MLP-text para-style-override-1">A&nbsp;mučedníkova hlava lehce sebou pohnula, načež bylo slyšeti z&nbsp;vrcholu sloupu hlas, podobající se zaúpění:</p>
			<p class="MLP-text para-style-override-1">„Odpouštím…!!“</p>
			<p class="MLP-text para-style-override-1">Chilon se vrhl na tvář, vyje jako divá zvěř a&nbsp;nabrav země do obou hrstí, posypal si jí hlavu. Zatím plameny vysoko vyšlehly, obchvátily Glaukova prsa i&nbsp;tvář, rozpletly myrtovou korunu na jeho hlavě a&nbsp;zachvátily provazy na vrcholu sloupu, který se celý rozhořel velikým, jasným světlem.</p>
			<p class="MLP-text para-style-override-1">Ale Chilon za chvíli se zvedl s&nbsp;tváří tak změněnou, že se Augustianům zdálo, že vidí jiného člověka. Oči mu hořely neobyčejným leskem, ze svraštěného čela linulo se nadšení: Řek, před chvílí přeubohý, vypadal nyní jako kněz, jenž osvícen božstvem, chce odhaliti neznámé pravdy.</p>
			<p class="MLP-text para-style-override-1">„Co se s&nbsp;ním děje? Zšílel!“ ozvalo se několik hlasů.</p>
			<p class="MLP-text para-style-override-1">On pak se obrátil k&nbsp;davům, a&nbsp;vysoko zvednuv pravou ruku, začal volati, či spíše křičeti tak silně, aby nejen Augustiani, nýbrž i&nbsp;prostý lid mohl slyšeti jeho hlas:</p>
			<p class="MLP-text para-style-override-1">„Lide římský! Přísahám při své smrti, že tu hynou lidé nevinní a&nbsp;žhářem že je&nbsp;– tento zde…!!!“</p>
			<p class="MLP-text para-style-override-1">A&nbsp;prstem ukázal na Nerona.</p>
			<p class="MLP-text para-style-override-1">Nastala chvíle ticha. Dvořané strnuli. Chilon stál napořád s&nbsp;nataženou třesoucí se rukou a&nbsp;prstem, namířeným proti Caesarovi. Pojednou se strhl zmatek. Lid jako vlna, vzedmutá náhlou vichřicí, vrhl se ke starci, chtěje si jej lépe prohlédnouti. Tu a&nbsp;tam se ozvaly výkřiky: „Zadrž!“&nbsp;– jinde opět: „Běda nám!“ V&nbsp;davu se rozlehlo pískání a&nbsp;řev: „Ahenobarbus! Vrah ženy! Žhář!“ Poplach rostl každým okamžikem. Bakchantky vřískajíce, až uši zaléhaly, začaly se schovávati za vozy. Pojednou se několik rozhořelých sloupů skácelo, rozsypávajíc kolem jiskry a&nbsp;šíříc zmatek. Slepá, sražená vlna lidu uchvátila Chilona a&nbsp;zanesla jej hlouběji do zahrady.</p>
			<p class="MLP-text para-style-override-1">Všude také sloupy začaly se již přepalovati a&nbsp;padati napříč alejí, naplňujíce je kouřem, jiskrami, čoudem stromů a&nbsp;čoudem lidského tuku. Zhasínala vzdálenější i&nbsp;bližší světla. V&nbsp;zahradách se setmělo. Znepokojené, posupné a&nbsp;polekané davy tísnily se ke vratům. Pověst o&nbsp;tom, co se přihodilo, kolovala od úst k&nbsp;ústům, změněna a&nbsp;zvětšena. Jedni vypravovali, že Caesar omdlel, druzí opět, že sám se přiznal, že rozkázal, aby Řím byl zapálen, třetí pak, že těžce onemocněl, jiní konečně, že byl odvezen ve voze jako nebožtík. Tu a&nbsp;tam se ozývaly hlasy soucitu s&nbsp;křesťany: „Nikoli oni spálili Řím! K&nbsp;čemu tedy tolik krve, muk a&nbsp;nespravedlnosti? Nebudou se bohové mstíti za nevinné a&nbsp;jaká ‚piacula‘ budou s&nbsp;to, aby je opět smířila?“ Slova „innoxia corpora“ byla opakována stále častěji. Ženy hlasitě litovaly dětí, jichž tolik bylo vrženo divokým zvířatům na pospas, přibito na kříže nebo spáleno v&nbsp;těchto prokletých zahradách! Až konečně se lítost měnila ve zlořečení Caesarovi i&nbsp;Tigellinovi. Než byli též tací, kdož zastavujíce se náhle, dávali sobě nebo jiným otázky: „Jaké je to božství, které dává takovou sílu proti mukám i&nbsp;smrti?“ A&nbsp;vraceli se domů zamyšleni…</p>
			<p class="MLP-text para-style-override-1">Chilon ještě nějakou dobu těkal po zahradách, nevěda, kam jíti a&nbsp;kam se obrátiti. Teď opět cítil, že jej opouštějí síly, že je vetchý a&nbsp;nemocný stařec. Chvílemi klopýtal o&nbsp;nedohořelá těla, narážel nohama o&nbsp;pochodně, které za ním posílaly vzápětí roje jisker, chvílemi usedal, rozhlížeje se nepříčetným zrakem. Zahrady skoro úplně již ztemněly; mezi stromy stoupal jen bledý měsíc, ozařuje nejistým svitem aleje, prostřed ležící zčernalé sloupy a&nbsp;nedohořelé oběti, proměněné v&nbsp;beztvaré hmoty. Ale starému Řekovi se zdálo, že vidí v&nbsp;měsíci Glaukovu tvář a&nbsp;že jeho oči se na něho stále ještě dívají, i&nbsp;schovával se před světlem. Konečně však vyšel ze stínu a&nbsp;bezděky, jako by poháněn byl jakousi neznámou silou, začal mířiti k&nbsp;fontáně, u&nbsp;které vypustil duši Glaukos.</p>
			<p class="MLP-text para-style-override-1">Vtom se jeho ramene dotkla jakási ruka.</p>
			<p class="MLP-text para-style-override-1">Stařec se otočil, a&nbsp;spatřiv před sebou neznámou postavu, vzkřikl vyděšen:</p>
			<p class="MLP-text para-style-override-1">„Kdo je to zde? Kdo jsi?“</p>
			<p class="MLP-text para-style-override-1">„Apoštol Pavel z&nbsp;Tarsu.“</p>
			<p class="MLP-text para-style-override-1">„Jsem proklet…! Co chceš?“</p>
			<p class="MLP-text para-style-override-1">A&nbsp;apoštol odvětil:</p>
			<p class="MLP-text para-style-override-1">„Chci tě spasiti.“</p>
			<p class="MLP-text para-style-override-1">Chilon se opřel o&nbsp;strom.</p>
			<p class="MLP-text para-style-override-1">Nohy se pod ním třásly a&nbsp;ruce se mu svezly podél těla.</p>
			<p class="MLP-text para-style-override-1">„Pro mne není spásy!“ řekl dutě.</p>
			<p class="MLP-text para-style-override-1">„Což jsi neslyšel, že Bůh odpustil kajícímu lotrovi na kříži?“ ptal se Pavel.</p>
			<p class="MLP-text para-style-override-1">„Víš, co jsem udělal?“</p>
			<p class="MLP-text para-style-override-1">„Viděl jsem tvoji bolest a&nbsp;slyšel, kterak jsi dal svědectví pravdě.“</p>
			<p class="MLP-text para-style-override-1">„Ó,&nbsp;pane…!!“</p>
			<p class="MLP-text para-style-override-1">„A&nbsp;jestliže služebník Kristův odpustil ti v&nbsp;hodině muk a&nbsp;smrti, kterak by ti neměl odpustiti Kristus?“</p>
			<p class="MLP-text para-style-override-1">Ale Chilon uchopil rukama hlavu jako pomaten.</p>
			<p class="MLP-text para-style-override-1">„Odpuštění! Pro mne odpuštění!“</p>
			<p class="MLP-text para-style-override-1">„Náš Bůh jest Bohem milosrdenství!“ odpověděl apoštol.</p>
			<p class="MLP-text para-style-override-1">„Pro mne?!“ opakoval Chilon.</p>
			<p class="MLP-text para-style-override-1">A&nbsp;začal sténati jako člověk, jemuž došly síly, aby mohl opanovati bolest a&nbsp;muka.</p>
			<p class="MLP-text para-style-override-1">Pavel pak řekl:</p>
			<p class="MLP-text para-style-override-1">„Opři se o&nbsp;mne a&nbsp;pojď se mnou!“</p>
			<p class="MLP-text para-style-override-1">A&nbsp;uchopiv jej, kráčel s&nbsp;ním ke křižujícím se cestám, řídě se ohlasem fontány, která, jak se zdálo, plakala v&nbsp;nočním tichu nad těly umučených.</p>
			<p class="MLP-text para-style-override-1">„Náš Bůh jest Bohem Milosrdenství!“ opakoval apoštol. „Kdyby ses postavil u&nbsp;moře a&nbsp;házel do něho kamení, zdaž bys jím mohl zaházeti mořskou hlubinu? Ale já pravím tobě, že milosrdenství Kristovo jest jako moře a&nbsp;že hříchy i&nbsp;viny lidské zmizejí v&nbsp;něm jako kamení v&nbsp;hlubinách. I&nbsp;pravím tobě, že jest jako nebe, které se klene nad horami, pevninou i&nbsp;moři, neboť jest všude a&nbsp;není hranice ni konce jeho. Ty jsi trpěl u&nbsp;sloupu Glaukova a&nbsp;Kristus viděl tvé utrpení. Ty jsi řekl, nedbaje toho, co tě může zítra potkati: ‚Tento jest žhářem!‘&nbsp;– a&nbsp;Kristus si zapamatoval slova tvá. Minula zajisté tvá zloba i&nbsp;lhaní, v&nbsp;srdci pak zůstala pouze neskonalá lítost… Pojď se mnou a&nbsp;slyš, co ti pravím: I&nbsp;já jsem Ho nenáviděl a&nbsp;pronásledoval Jeho vyvolené. Nechtěl jsem Ho a&nbsp;nevěřil v&nbsp;Něho, dokud se mi ne­ukázal a&nbsp;nezavolal mne k&nbsp;Sobě. A&nbsp;od té chvíle jest On mou láskou. Nyní pak navštívil tebe hořem, úzkostmi a&nbsp;bolestí, aby tě zavolal k&nbsp;Sobě. Ty jsi Ho nenáviděl, ale On tě miloval. Ty jsi vydával jeho vyznavače mukám, ale On ti chce odpustiti a&nbsp;spasiti tebe.“</p>
			<p class="MLP-text para-style-override-1">Ubožákovou hrudí začal otřásati nesmírný vzlykot, jímž se v&nbsp;něm rozdírala duše až na dno, ale Pavel jej vinul k&nbsp;sobě, podporoval a&nbsp;vedl, jako voják odvádí zajatce.</p>
			<p class="MLP-text para-style-override-1">A&nbsp;za chvíli začal opět mluvit:</p>
			<p class="MLP-text para-style-override-1">„Pojď se mnou a&nbsp;já tě povedu k&nbsp;Němu! Z&nbsp;jaké jiné příčiny bych k&nbsp;tobě přicházel? Avšak On mi přikázal, abych sbíral duše lidské ve jménu lásky, a&nbsp;tak tedy konám službu Jeho. Domníváš se, že jsi proklet, ale já ti pravím: Uvěř v&nbsp;Něho&nbsp;– čeká na tebe spasení! Ty máš za to, že jsi nenáviděn, ale já ti opakuji, že On tě má rád. Pohleď na mne! Dokud jsem neměl Jeho, ničeho jsem neměl kromě zloby, která sídlila v&nbsp;srdci mém, kdežto nyní Jeho láska mi nahrazuje otce i&nbsp;matku, bohatství i&nbsp;kralování. V&nbsp;Něm jediném jest útočiště, On jediný změří lítost tvoji, shlédne na bídu tvoji, sejme z&nbsp;tebe úzkost a&nbsp;pozvedne tě k&nbsp;Sobě!“</p>
			<p class="MLP-text para-style-override-1">Takto mluvě, přivedl jej k&nbsp;fontáně, jejíž stříbrný proud zdaleka se třpytil v&nbsp;měsíčním svitu. Kolem bylo ticho a&nbsp;prázdno, protože otroc­ká čeleď již odtud odstranila zuhelnatělé sloupy a&nbsp;těla mučedníků.</p>
			<p class="MLP-text para-style-override-1">Chilon se vrhl se lkaním na kolena, a&nbsp;ukryv tvář do dlaní, setrval bez hnutí. Pavel pak zvedl tvář ke hvězdám a&nbsp;začal se modliti:</p>
			<p class="MLP-text para-style-override-1">„Pane, shlédni na tohoto ubožáka, na jeho lítost, na slzy i&nbsp;muka! Pane Milosrdenství, jenž Jsi prolil krev za viny naše, pro muka Svá, pro smrt i zmrtvýchvstání mu odpusť!“</p>
			<p class="MLP-text para-style-override-1">Načež se odmlčel, ale ještě dlouho se díval na hvězdy a&nbsp;modlil se.</p>
			<p class="MLP-text para-style-override-1">A&nbsp;vtom od jeho nohou ozvalo se volání, podobající se vzlykotu:</p>
			<p class="MLP-text para-style-override-1">„Kriste…! Kriste…! Odpusť mi…!“</p>
			<p class="MLP-text para-style-override-1">Tehdy Pavel přistoupil k&nbsp;fontáně, a&nbsp;nabrav na dlaně vody, vrátil se ke klečícímu ubožákovi.</p>
			<p class="MLP-text para-style-override-1">„Chilone, křtím tebe ve jménu Otce i&nbsp;Syna i&nbsp;Ducha, amen!“</p>
			<p class="MLP-text para-style-override-1">Chilon zvedl hlavu, roztáhl ruce a&nbsp;setrval takto bez hnutí. Měsíc ozařoval plným světlem jeho zbělelé vlasy a&nbsp;stejně bílou, nehybnou, jako zmrtvělou nebo z&nbsp;kamene tesanou tvář. Chvíle ubíhaly jedna za druhou; z&nbsp;velikých ptačinců, umístěných v&nbsp;zahradách Domitiiných, začalo doléhati kokrhání kohoutů, ale on ještě klečel, podobaje se náhrobní soše.</p>
			<p class="MLP-text para-style-override-1">Konečně se vzpamatoval, vstal, a&nbsp;obrátiv se k&nbsp;apoštolovi, ptal se:</p>
			<p class="MLP-text para-style-override-1">„Co mám činit před smrtí, pane?“</p>
			<p class="MLP-text para-style-override-1">Pavel se rovněž probral ze zadumání nad onou nesmírnou mocí, které nemohly odolati ani takové duše jako onoho Řeka, i&nbsp;odvě­til:</p>
			<p class="MLP-text para-style-override-1">„Doufej a&nbsp;vydej svědectví pravdě!“</p>
			<p class="MLP-text para-style-override-1">Načež odešli spolu. U&nbsp;vrat zahrady požehnal apoštol starci ještě jednou a&nbsp;rozešli se, poněvadž si toho přál sám Chilon, předvídaje, že po tom, co se stalo, Caesar i&nbsp;Tigellinus jej dají pronásledovati.</p>
			<p class="MLP-text para-style-override-1">Opravdu, nemýlil se. Vrátiv se domů, zastal již dům obklíčený praetoriány, kteří se ho zmocnili a&nbsp;pod vůdcem Scevinem odvedli na Palatin.</p>
			<p class="MLP-text para-style-override-1">Caesar byl se již odebral na odpočinek, ale Tigellinus čekal, a&nbsp;spat­řiv nešťastného Řeka, uvítal jej s&nbsp;klidnou, ale zlověstnou tváří:</p>
			<p class="MLP-text para-style-override-1">„Dopustil ses zločinu urážky majestátu,“ řekl mu, „a trest tě ne­mine! Jestliže však zítra prohlásíš v&nbsp;amfitheatru, že jsi byl opilý a&nbsp;beze smyslů a&nbsp;že původci požáru jsou křesťané, tvůj trest omezí se na zmrskání a&nbsp;vyhnanství.“</p>
			<p class="MLP-text para-style-override-1">„Nemohu, pane!“ tiše odpověděl Chilon. </p>
			<p class="MLP-text para-style-override-1">Tigellinus přiblížil se k&nbsp;němu pomalým krokem a&nbsp;hlasem rovněž ztišeným, ale strašlivým, ptal se: „Jakže? Ty nemůžeš, řecký pse? Což jsi nebyl opilý a&nbsp;což nechápeš, co na tě čeká? Pohlédni tamto!“</p>
			<p class="MLP-text para-style-override-1">A&nbsp;praviv to, ukázal do kouta atria, ve kterém vedle dřevěné lavice stáli v&nbsp;přítmí čtyři thráčtí otroci bez hnutí s&nbsp;provazy a&nbsp;kleštěmi v&nbsp;rukou.</p>
			<p class="MLP-text para-style-override-1">Ale Chilon odvětil:</p>
			<p class="MLP-text para-style-override-1">„Nemohu, pane!“</p>
			<p class="MLP-text para-style-override-1">Tigellina začal zachvacovati vztek; ještě však se opanoval.</p>
			<p class="MLP-text para-style-override-1">„Viděl jsi,“ tázal se, „jak umírají křesťané? Chceš takto zemříti?“</p>
			<p class="MLP-text para-style-override-1">Stařec pozvedl ubledlou tvář; nějakou dobu pohybovaly sebou tiše jeho rty, načež odvětil:</p>
			<p class="MLP-text para-style-override-1">„I já věřím v&nbsp;Krista…!“</p>
			<p class="MLP-text para-style-override-1">Tigellinus pohlédl na něho s&nbsp;úžasem.</p>
			<p class="MLP-text para-style-override-1">„Pse, ty ses opravdu zbláznil!“</p>
			<p class="MLP-text para-style-override-1">A&nbsp;pojednou vztek, nahromaděný v&nbsp;jeho prsou, protrhl hráze. Přiskočiv k&nbsp;Chilonovi, popadl jej oběma rukama za plnovous, povalil k&nbsp;zemi a&nbsp;začal do něho kopati, opakuje s&nbsp;pěnou na ústech:</p>
			<p class="MLP-text para-style-override-1">„Odvoláš! Odvoláš…!“</p>
			<p class="MLP-text para-style-override-1">„Nemohu!“ odpověděl mu Chilon od země.</p>
			<p class="MLP-text para-style-override-1">„Na mučení s&nbsp;ním!“</p>
			<p class="MLP-text para-style-override-1">Uslyševše ten rozkaz, Thrákové se chopili starce a&nbsp;položili jej na lavici; pak přivázavše jej provazy, začali svírati do kleští jeho vyhublé píštěle. On však přitom, když jej přivazovali, s&nbsp;pokorou líbal jim ruce, potom zavřel oči a&nbsp;měl vzhled nebožtíka.</p>
			<p class="MLP-text para-style-override-1">Avšak žil, neboť když se nad ním Tigellinus sklonil a&nbsp;ještě jednou se tázal: „Odvoláš?“&nbsp;– jeho zbělelé rty lehce sebou pohnuly a&nbsp;vyšel z&nbsp;nich sotva slyšitelný šepot:</p>
			<p class="MLP-text para-style-override-1">„Ne… mo… hu!“</p>
			<p class="MLP-text para-style-override-1">Tigellinus rozkázal, aby mučení bylo přerušeno, i&nbsp;jal se choditi po atriu s&nbsp;tváří, změněnou hněvem, ale zároveň bezradnou. Nakonec mu patrně přišla do hlavy jakási nová myšlenka, poněvadž se obrátil k&nbsp;Thrákům a&nbsp;řekl:</p>
			<p class="MLP-text para-style-override-1">„Vytrhněte mu jazyk!“</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-511" class="footnote-anchor" href="#footnote-19288-511-backlink">511</a> <span> Krytá (Tajná) ulice.</span></p>
				</div>
			</div>
		</div>
</body>
</html>