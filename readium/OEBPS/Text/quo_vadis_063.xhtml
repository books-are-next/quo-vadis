<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-60</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-59" class="MLP-uroven2-kapitola para-style-override-1">LIX</p>
			<p class="MLP-text-bez1radku para-style-override-1">„<a id="x.20433"></a>Pane,“ mluvil Chilon, „teď je moře jako olej a&nbsp;vlny spí, jak se zdá… Jeďme do Achaie! Tam na tebe čeká sláva Apollonova, tam na tebe čekají věnce, triumfy, tam tě lidé zbožňují a&nbsp;bohové přijmou jako hosta sobě rovného, kdežto zde, pane…“</p>
			<p class="MLP-text para-style-override-1">A&nbsp;ustal, protože se mu dolejší ret začal třásti tak silně, že jeho slova přešla v&nbsp;nesrozumitelné zvuky.</p>
			<p class="MLP-text para-style-override-1">„Odjedeme po skončených hrách,“ odvětil Nero. „Vím, že beztak již někteří nazývají křesťany ‚innoxia corpora‘<span class="char-style-override-1"><a id="footnote-19288-507-backlink" class="footnote-link" href="#footnote-19288-507">507</a></span>. Kdybych odjel, začali by to opakovati všichni. Čeho se bojíš, ty shnilá muchomůrko?“</p>
			<p class="MLP-text para-style-override-1">To řka, svraštil obočí, ale začal se dívati tázavým zrakem na Chilona, jako by od něho čekal vysvětlení, nebo se jen tak tvářil chladnokrevným. Při posledním představení sám se zalekl slov Crispových, a&nbsp;vrátiv se domů, nemohl usnouti vztekem a&nbsp;hanbou, ale přitom i&nbsp;strachem. Vtom pověrčivý Vestinus, který mlčky naslouchal jejich hovoru, ohlédl se kolem a&nbsp;řekl tajemným hla­sem:</p>
			<p class="MLP-text para-style-override-1">„Poslechni, pane, toho starce! U&nbsp;těch křesťanů je cosi divného… Jejich božství jim dává lehkou smrt, ale může být mstivé.“</p>
			<p class="MLP-text para-style-override-1">Nato řekl Nero zhurta:</p>
			<p class="MLP-text para-style-override-1">„Nepořádám her já. To Tigellinus!“</p>
			<p class="MLP-text para-style-override-1">„Tak jest! To já!“ odpověděl Tigellinus, který zaslechl Caesarovu odpověď. „To já, a&nbsp;ti všichni křesťanští bohové jsou mi k&nbsp;smíchu. Vestinus, pane, to je měchýř nafouklý pověrami a&nbsp;ten bojovný Řek je hotov zemřít strachem při pohledu na krev kvočny, rozčepýřené při obraně kuřat.“</p>
			<p class="MLP-text para-style-override-1">„Nu, dobrá!“ řekl Nero. „Ale poruč od této chvíle, aby křesťanům byly vyřezány jazyky nebo zaklížena ústa.“</p>
			<p class="MLP-text para-style-override-1">„Zaklíží jim je oheň, ó,&nbsp;božský!“</p>
			<p class="MLP-text para-style-override-1">„Běda mi!“ zaúpěl Chilon.</p>
			<p class="MLP-text para-style-override-1">Ale Caesar, jemuž Tigellinovo sebevědomí dodalo odvahy, dal se do smíchu a&nbsp;pravil, ukazuje na starého Řeka:</p>
			<p class="MLP-text para-style-override-1">„Podívejte se, jak vypadá potomek Achillův!“ </p>
			<p class="MLP-text para-style-override-1">Opravdu, Chilon vypadal hrozně. Zbytky vlasů hlavě úplně mu zbělely, ve tváři ztuhl mu výraz jakéhosi nesmírného nepokoje, úzkosti a&nbsp;sklíčenosti. Chvílemi také vypadal jako zmámený a&nbsp;jen zpola při vědomí. Často neodpovídal na otázky, občas opět upadal ve hněv a&nbsp;stával se do té míry drzým, že Augustiani raději ho nepopouzeli. Taková chvíle přišla na něho i&nbsp;teď.</p>
			<p class="MLP-text para-style-override-1">„Dělejte si se mnou, co chcete, ale já na hry již nikdy nepůjdu!“ zvolal zoufale, tluče prsty o&nbsp;sebe.</p>
			<p class="MLP-text para-style-override-1">Nero se na něho chvíli zadíval, a&nbsp;obrátiv se k&nbsp;Tigellinovi, řekl:</p>
			<p class="MLP-text para-style-override-1">„Postaráš se, aby tento stoik byl v&nbsp;zahradách blízko mne! Rád bych viděl, jaký dojem na něho udělají naše pochodně.“</p>
			<p class="MLP-text para-style-override-1">Chilon však se zalekl hrozby, zachvívající se v&nbsp;hlase Caesaro­vě.</p>
			<p class="MLP-text para-style-override-1">„Pane,“ řekl, „nic nespatřím, protože v&nbsp;noci nevidím.“</p>
			<p class="MLP-text para-style-override-1">Ale Caesar odpověděl se strašlivým úsměvem:</p>
			<p class="MLP-text para-style-override-1">„Noc bude jasná jako den.“</p>
			<p class="MLP-text para-style-override-1">Pak se obrátil k&nbsp;ostatním Augustianům, s&nbsp;nimiž začal rozmlouvati o&nbsp;dostizích, které hodlal uspořádati ke konci her.</p>
			<p class="MLP-text para-style-override-1">K&nbsp;Chilonovi přistoupil Petronius, a&nbsp;zaťukav mu na rameno, řekl:</p>
			<p class="MLP-text para-style-override-1">„Což jsem ti to neříkal? Nevydržíš!“</p>
			<p class="MLP-text para-style-override-1">Ten pak odpověděl:</p>
			<p class="MLP-text para-style-override-1">„Rád bych se zpil…“</p>
			<p class="MLP-text para-style-override-1">A&nbsp;natáhl třesoucí se ruku po crateru<span class="char-style-override-1"><a id="footnote-19288-508-backlink" class="footnote-link" href="#footnote-19288-508">508</a></span> s&nbsp;vínem, ale nemohl ho pozvednouti až k&nbsp;ústům; což vida Vestinus, vzal mu číši a&nbsp;potom, přisunuv se blízko, tázal se s&nbsp;tváří zvědavou a&nbsp;polekanou:</p>
			<p class="MLP-text para-style-override-1">„Což tě pronásledují Furie? Co…?“</p>
			<p class="MLP-text para-style-override-1">Stařec se na něho díval nějakou dobu s&nbsp;otevřenými ústy, jako by nebyl rozuměl otázce, a&nbsp;jal se pomžikávati očima.</p>
			<p class="MLP-text para-style-override-1">Ale Vestinus opakoval:</p>
			<p class="MLP-text para-style-override-1">„Pronásledují tě Furie?“</p>
			<p class="MLP-text para-style-override-1">„Nikoli,“ odvětil Chilon, „ale přede mnou je noc.“</p>
			<p class="MLP-text para-style-override-1">„Jakže? Noc…? Bohové, smilujtež se nad tebou! Jakže? Noc?“</p>
			<p class="MLP-text para-style-override-1">„Noc hrůzyplná a&nbsp;neproniknutelná, ve které se cosi hýbe a&nbsp;ke mně se blíží. Ale nevím, co to je, a&nbsp;bojím se.“</p>
			<p class="MLP-text para-style-override-1">„Vždycky jsem byl jist, že to jsou kouzelníci. Nemáš ve snu nějakých vidění?“</p>
			<p class="MLP-text para-style-override-1">„Ne, protože usnout nemohu. Nemyslil jsem si, že budou tolik potrestáni.“</p>
			<p class="MLP-text para-style-override-1">„Je ti jich líto?“</p>
			<p class="MLP-text para-style-override-1">„K&nbsp;čemu proléváte tolik krve? Slyšel jsi, co říkal ten z&nbsp;kříže? Běda nám!“</p>
			<p class="MLP-text para-style-override-1">„Slyšel,“ tiše odpověděl Vestinus. „Ale to jsou žháři.“</p>
			<p class="MLP-text para-style-override-1">„Není to pravda!“</p>
			<p class="MLP-text para-style-override-1">„A&nbsp;nepřátelé lidského pokolení.“</p>
			<p class="MLP-text para-style-override-1">„Není to pravda!“</p>
			<p class="MLP-text para-style-override-1">„A&nbsp;traviči vod.“</p>
			<p class="MLP-text para-style-override-1">„Není to pravda!“</p>
			<p class="MLP-text para-style-override-1">„A&nbsp;vrahové dětí…“</p>
			<p class="MLP-text para-style-override-1">„Není to pravda!“</p>
			<p class="MLP-text para-style-override-1">„Jakže?“ tázal se s&nbsp;údivem Vestinus. „Ty sám jsi to říkal a&nbsp;vydával je do rukou Tigellinových!“</p>
			<p class="MLP-text para-style-override-1">„Proto také mne obklopila noc a&nbsp;smrt se ke mně blíží… Někdy se mi zdá, že jsem již nebožtíkem a&nbsp;vy také.“</p>
			<p class="MLP-text para-style-override-1">„Nikoli, to oni zemrou, my však jsme živi. Ale pověz mi: Co ti lidé vidí, umírajíce?“</p>
			<p class="MLP-text para-style-override-1">„Krista…“</p>
			<p class="MLP-text para-style-override-1">„Je to jejich bůh? Je to mocný bůh?“</p>
			<p class="MLP-text para-style-override-1">Ale Chilon odpověděl rovněž otázkou:</p>
			<p class="MLP-text para-style-override-1">„Jaké to pochodně mají hořeti v&nbsp;zahradě? Slyšel jsi, co řekl Cae­sar?“</p>
			<p class="MLP-text para-style-override-1">„Slyšel a&nbsp;vím o&nbsp;tom. Takovým se říká sarmentitii a&nbsp;semaxii… Obléknou je do bolestných tunik, nasáklých pryskyřicí, přiváží je ke sloupům a&nbsp;zapálí pod nimi… Jen aby jejich Bůh neseslal na město nějakých pohrom…! Semaxii! To jsou strašlivá muka!“</p>
			<p class="MLP-text para-style-override-1">„To je mně milejší, protože nebude krve,“ odpověděl Chilon. „Poruč otrokovi, aby mi podal crater k&nbsp;ústům. Chci pít, ale rozlévám víno, protože se mi stářím třese ruka…“</p>
			<p class="MLP-text para-style-override-1">Ostatní také hovořili v&nbsp;té chvíli o&nbsp;křesťanech. Starý Domitius Afer si z&nbsp;nich tropil smích.</p>
			<p class="MLP-text para-style-override-1">„Je jich takové množství,“ řekl, „že by mohli rozpoutat domácí válku, a&nbsp;vy se pamatujete, že byly obavy, nebudou-li se chtít brániti. Ale oni umírají jako ovce.“</p>
			<p class="MLP-text para-style-override-1">„Jen ať se pokusí jinak!“ řekl Tigellinus.</p>
			<p class="MLP-text para-style-override-1">Nato se ozval Petronius:</p>
			<p class="MLP-text para-style-override-1">„Mýlíte se. Oni se brání!“</p>
			<p class="MLP-text para-style-override-1">„Jakým způsobem?“</p>
			<p class="MLP-text para-style-override-1">„Trpělivostí.“</p>
			<p class="MLP-text para-style-override-1">„Toť nový způsob!“</p>
			<p class="MLP-text para-style-override-1">„Zajisté. Ale můžeme říci, že umírají jako obyčejní zločinci? Nikoli! Umírají, jako by zločinci byli ti, kteří je odsuzují k&nbsp;smrti, to jest my a&nbsp;celý římský lid!“</p>
			<p class="MLP-text para-style-override-1">„Jaké to žvasty!“ zvolal Tigellinus.</p>
			<p class="MLP-text para-style-override-1"><span class="MLP-znak-kurziva-11b">„Hic abdera!“</span><span class="char-style-override-1"><a id="footnote-19288-509-backlink" class="footnote-link" href="#footnote-19288-509">509</a></span> odpověděl Petronius.</p>
			<p class="MLP-text para-style-override-1">Ostatní však překvapeni trefností jeho poznámky, začali se dívati na sebe v&nbsp;údivu a&nbsp;opakovati:</p>
			<p class="MLP-text para-style-override-1">„Pravda! V&nbsp;jejich smrti jest cosi zvláštního a&nbsp;neobyčejného!“</p>
			<p class="MLP-text para-style-override-1">„Říkám vám, že vidí své božství!“ zvolal Vestinus se strany.</p>
			<p class="MLP-text para-style-override-1">Tehdy se několik Augustianů obrátillo k&nbsp;Chilonovi:</p>
			<p class="MLP-text para-style-override-1">„Hej, starý, ty je dobře znáš! Pověz nám, co vidí!“</p>
			<p class="MLP-text para-style-override-1">A&nbsp;Řek vyplil víno na tuniku a&nbsp;odvětil:</p>
			<p class="MLP-text para-style-override-1">„Zmrtvýchvstání…!“</p>
			<p class="MLP-text para-style-override-1">A&nbsp;začal se třásti tak, že hosté sedící blíže propukli v&nbsp;smích.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-507" class="footnote-anchor" href="#footnote-19288-507-backlink">507</a> <span> Nevinná těla.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-508" class="footnote-anchor" href="#footnote-19288-508-backlink">508</a> <span> Pohár, případně nádoba, ve které se mísilo víno s&nbsp;vodou.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-509" class="footnote-anchor" href="#footnote-19288-509-backlink">509</a> <span> Příslovečná slova, znamenající: Hle, nejhloupější z hloupých!</span></p>
				</div>
			</div>
		</div>
</body>
</html>