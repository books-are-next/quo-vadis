<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-50</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-49" class="MLP-uroven2-kapitola para-style-override-1">XLIX</p>
			<p class="MLP-text-bez1radku para-style-override-1">Lidská tábořiště se ro<a id="x.20247"></a>zložila v&nbsp;nádherných zahradách Caesarových, v&nbsp;bývalých zahradách Domiciiných a&nbsp;Agrippových, na poli Martově, v&nbsp;zahradách Pompeiových, Sallustiových a&nbsp;Maecenových. Byly obsazeny portyky, stavení, určená pro hry míčem, rozkošné letohrádky a&nbsp;kůlny, vystavěné pro zvířata. Pávi, plameňáci, labuti a&nbsp;pštrosi, gazely a&nbsp;antilopy z&nbsp;Afriky, jeleni a&nbsp;srnci, sloužící za ozdobu zahrad, byli zaříznuti nožem chátry. Začalo se s&nbsp;dopravováním potravin z&nbsp;Ostie v&nbsp;míře tak hojné, že po vorech a&nbsp;různých lodích bylo možno přecházeti z&nbsp;jednoho břehu Tibru na druhý jako po mostě. Bylo rozdáváno obilí za neslýchané nízkou cenu tří sestercií, chudším zcela zdarma. Byly dovezeny neobyčejné zásoby vína, oleje a&nbsp;kaštanů; s&nbsp;hor byla každého dne přiháněna stáda volů a&nbsp;ovcí. Ubožáci, skrývající se před požárem v&nbsp;bídných uličkách Subury a&nbsp;zmírající za obyčejných dob hladem, žili teď lépe než dříve. Hrozící hlad byl nadobro zažehnán, naproti tomu bylo obtížnější zabrániti loupežím, drancování a&nbsp;zneužívání moci. Kočovný život zajišťoval zlodějům beztrestnost tím spíše, že prohlašovali o&nbsp;sobě, že jsou zbožňovateli Caesarovými, a&nbsp;neskrblili potleskem, kdekoli se ten ukázal. Když kromě toho činnost úřadů byla tlakem událostí zastavena a&nbsp;přitom chyběla namístě dostatečná ozbrojená moc, která by mohla znemožniti řádící zvůli, dály se v&nbsp;městě, obývaném spodinou celého tehdejšího světa, věci, které překonávaly lidské představy. Každé noci sváděny bitky, páchány vraždy, únosy žen i&nbsp;pacholat. U&nbsp;Porta Mugionis, kde byl pohov pro stáda, přiháněná z&nbsp;Campanie, docházelo k&nbsp;bojům, ve kterých hynula sta lidí. Každého rána břehy Tibru byly přeplněny mrtvolami utopenců, kterých nikdo nepochovával a&nbsp;které, rychle hnijíce pro vedra, ještě zvětšená požárem, prosycovaly vzduch smrdutými výpary. Po tábořištích propukaly nemoci a&nbsp;ti bázlivější předpovídali velký mor.</p>
			<p class="MLP-text para-style-override-1">A&nbsp;město ustavičně hořelo. Teprve šestého dne požár, naraziv na prázdná prostranství Esquilina, na nichž bylo úmyslně zbořeno ohromné množství domů, začal slábnouti. Ale hranice klád svítily ještě tak silně, že lid nechtěl věřiti, že by to byl již konec pohromy. A&nbsp;vskutku, sedmé noci vypukl požár s&nbsp;novou silou v&nbsp;budovách Tigellinových, nicméně, že neměl dosti potravy, trval již krátce. Jen prohořelé domy sesouvaly se ještě tu a&nbsp;tam, a&nbsp;z&nbsp;nich vysoko vyšlehovaly hadovité plameny a&nbsp;sloupy jisker. Ale zvolna začala spáleniště, doutnající uvnitř, na povrchu černati. Nebe po západu slunce přestalo zářiti krvavou záplavou a&nbsp;jen za nocí na rozlehlé černé pustině poskakovaly modravé jazyky, vydírající se ze zuhelnatělých částí.</p>
			<p class="MLP-text para-style-override-1">Ze čtrnácti čtvrtí Říma zůstaly sotva čtyři, počítaje v&nbsp;to i&nbsp;Zatibří. Ostatní byly pohlceny plameny. Když konečně se proměnily v&nbsp;popel spousty zuhelnatělých částí, bylo viděti, počínaje Tibrem až k&nbsp;Esquilinu, ohromné prostranství, šedé, smutné, odumřelé, na němž trčely řady komínů v&nbsp;podobě náhrobních sloupů na hřbitově. Mezi těmi sloupy províjely se ve dne posupné hloučky lidí, hledající tu drahé věci, tu opět kosti drahých osob. Za noci vyli psi na spáleništích a&nbsp;troskách bývalých domů.</p>
			<p class="MLP-text para-style-override-1">Všecka štědrost i&nbsp;pomoc, jakou projevil Caesar vůči lidu, nezadržela kleteb a&nbsp;rozhořčenosti. Spokojen byl pouze dav kapsářů, zlodějů a&nbsp;ubožáků bez přístřeší, který se mohl dosyta najíst, napít a&nbsp;pak drancovat. Lidé však, kteří ztratili nejbližší bytosti a&nbsp;jmění, nedali se získati ani otevřením zahrad, ani rozdáváním obilí, ani slibem her a&nbsp;darů. Neštěstí bylo příliš veliké a&nbsp;příliš strašlivé. Jiní, v&nbsp;nichž ještě doutnala jakási jiskra lásky k&nbsp;městu-vlasti, uvedeni byli v&nbsp;zoufalství zprávou, že starý název „Roma“ má zmizeti s&nbsp;povrchu země a&nbsp;že Caesar má v&nbsp;úmyslu vystavěti z&nbsp;popelů město nové pod jménem Neropolis. Vlna odporu vzdouvala se a&nbsp;rostla každým dnem a&nbsp;přes lichocení Augustianů, přes všecko lhaní Tigellinovo Nero, citlivý na přízeň davů jako žádný z&nbsp;předchozích caesarů, s&nbsp;úzkostí myslil na to, že v&nbsp;zavilém boji na život i&nbsp;na smrt, jaký vedl s&nbsp;patricii i&nbsp;senátem, může mu chyběti opora. Sami Augustiani byli neméně znepokojeni, protože každý zítřek mohl jim přinésti zkázu. Tigellinus pomýšlel na přivolání několika legií z&nbsp;Malé Asie. Vatinius, který se smál i&nbsp;tehdy, když byl políčkován, pozbyl humoru; Vitelius ztratil chuť k&nbsp;jídlu.</p>
			<p class="MLP-text para-style-override-1">Jiní se radili mezi sebou, jak odvrátiti nebezpečí, neboť nikoho nebylo tajno, že kdyby nějaký výbuch Caesara smetl, ani jediný z&nbsp;Augustianů, vyjímaje snad Petronia, nevyvázl by živ. Vždyť jejich vlivu byly připisovány šílené skutky Caesarovy, jejich našeptávání zavinilo všecky zločiny, jakých se dopustil. Nenávist proti nim byla skoro silnější nežli proti němu.</p>
			<p class="MLP-text para-style-override-1">Začali si tedy lámati hlavy, jak by se sebe svalili odpovědnost za vyhoření města. Ale chtěli-li ji se sebe svaliti, musili očistiti i&nbsp;Caesara z&nbsp;podezření, neboť jinak by nikdo neuvěřil, že nebyli původci pohromy. Tigellinus radil se za tím účelem s&nbsp;Domitiem Afrem, ano, i&nbsp;se Senekou, byť ho i&nbsp;nenáviděl. Poppaea, rovněž chápajíc, že zkáza Neronova byla by rozsudkem i&nbsp;proti ní, vyžadovala si mínění svých důvěrníků a&nbsp;hebrejských kněží, poněvadž byla všeobecná domněnka, že od několika let vyznávala víru Jehovy. Nero vynalézal prostředky na vlastní vrub, často hrozné, ještě častěji šaškovské, a&nbsp;střídavě brzy upadal ve strach, brzy si hrál jako dítě, ale především bědoval.</p>
			<p class="MLP-text para-style-override-1">Jednoho dne v&nbsp;domě Tiberiově, zachráněném od požáru, trvala dlouhá a&nbsp;bezvýsledná porada. Petronius byl toho názoru, aby nesnáze byly nechány stranou a&nbsp;jelo se do Řecka, potom do Egypta a&nbsp;Malé Asie. Cesta přece byla zamýšlena již dávno; k&nbsp;čemu tedy ji odkládati, když v&nbsp;Římě jest i&nbsp;smutno i&nbsp;nebezpečno!</p>
			<p class="MLP-text para-style-override-1">Caesar přijal radu se zápalem, Seneka však, přemýšleje chvíli, řekl:</p>
			<p class="MLP-text para-style-override-1">„Odjeti je snadno, ale vrátiti se bylo by těžší.“</p>
			<p class="MLP-text para-style-override-1">„U&nbsp;Herakla!“ odpověděl Petronius. „Vrátiti se bylo by možno v&nbsp;čele asijských legií!“</p>
			<p class="MLP-text para-style-override-1">„Učiním tak!“ zvolal Nero.</p>
			<p class="MLP-text para-style-override-1">Ale Tigellinus začal se vzpírati. Sám nedovedl na nic připadnouti, a&nbsp;kdyby byl přišel na myšlenku Petroniovu, byl by ji prohlásil určitě za spásnou, ale jemu šlo o&nbsp;to, aby se Petronius neukázal opět jako jediný člověk, jenž v&nbsp;těžkých okamžicích dovede všecko a&nbsp;všecky zachrániti.</p>
			<p class="MLP-text para-style-override-1">„Slyš mne, božský!“ pravil. „Rada je zhoubná! Nežli dorazíš do Ostie, začne domácí válka, a&nbsp;kdož ví, neprohlásí-li se některý ze žijících ještě potomků božského Augusta caesarem! A&nbsp;co učiníme pak, až se legie postaví na jeho stranu?“</p>
			<p class="MLP-text para-style-override-1">„Učiníme to, že se předem postaráme, aby tu potomků Augusto­vých nebylo,“ odvětil Nero. „Jest jich již nemnoho, a&nbsp;je tudíž snadno zbaviti se jich.“</p>
			<p class="MLP-text para-style-override-1">„Lze tak učiniti, ale což jde pouze o&nbsp;ně? Moji lidé ne tak dávno, totiž včera, slyšeli v&nbsp;davu, že Caesarem by se měl státi takový muž jako Thrasea.“</p>
			<p class="MLP-text para-style-override-1">Nero se zahryzl do rtů. Za chvíli však zvedl oči a&nbsp;řekl:</p>
			<p class="MLP-text para-style-override-1">„Nenasycení a&nbsp;nevděční! Mají dost obilí a&nbsp;paliva, na němž mohou si péci placky. Co chtějí více?“</p>
			<p class="MLP-text para-style-override-1">Na to řekl Tigellinus:</p>
			<p class="MLP-text para-style-override-1">„Pomstu!“</p>
			<p class="MLP-text para-style-override-1">Nastalo ticho. Pojednou Caesar vstal, vztyčil ruce a&nbsp;začal deklamovati:</p>
			<p class="MLP-verse para-style-override-1">„Srdce po pomstě volají a&nbsp;pomsta po oběti.“</p>
			<p class="MLP-text para-style-override-1">Potom, zapomenuv na vše, zvolal s&nbsp;vyjasněnou tváří:</p>
			<p class="MLP-text para-style-override-1">„Ať mi podají tabulky a&nbsp;stilus, abych ten verš si zapsal! Nikdy nesložil Lucanus čehosi podobného. Všimli jste si, že jsem na něj připadl ve mžiku?“</p>
			<p class="MLP-text para-style-override-1">„Ó,&nbsp;nedostižný!“ ozvalo se několik hlasů.</p>
			<p class="MLP-text para-style-override-1">Nero si zapsal verš a&nbsp;řekl:</p>
			<p class="MLP-text para-style-override-1">„Ano, pomsta si žádá oběti!“</p>
			<p class="MLP-text para-style-override-1">Pak zatékal zrakem po těch, kdož jej obklopovali.</p>
			<p class="MLP-text para-style-override-1">„Což kdybychom dali do oběhu pověst, že to Vatinius dal zapáliti město, a&nbsp;odevzdali jej pak hněvu lidu?“</p>
			<p class="MLP-text para-style-override-1">„Ó,&nbsp;božský! Kdo že já jsem?“ zvolal Vatinius.</p>
			<p class="MLP-text para-style-override-1">„Pravda, je nutno sáhnouti po někom větším, nežli jsi ty…! Po Viteliovi…?“</p>
			<p class="MLP-text para-style-override-1">Vitelius zbledl, ale pak se dal do smíchu.</p>
			<p class="MLP-text para-style-override-1">„Můj tuk,“ odvětil, „mohl by snad opět zažehnouti požár.“</p>
			<p class="MLP-text para-style-override-1">Ale Nero měl cosi jiného na mysli, neboť hledal v&nbsp;duchu oběť, která by opravdu mohla zkonejšiti hněv lidu, a&nbsp;našel ji.</p>
			<p class="MLP-text para-style-override-1">„Tigelline,“ pravil za chvíli, „ty jsi zapálil Řím!“</p>
			<p class="MLP-text para-style-override-1">Shromážděnými prochvěla hrůza. Porozuměli, že Caesar tentokrát přestal žertovati a&nbsp;že nadchází okamžik, bohatý důležitými událostmi.</p>
			<p class="MLP-text para-style-override-1">A&nbsp;Tigellinova tvář se stáhla jako čumák psa, připraveného kous­nouti.</p>
			<p class="MLP-text para-style-override-1">„Zapálil jsem Řím na tvůj rozkaz!“ řekl.</p>
			<p class="MLP-text para-style-override-1">A&nbsp;začali se na sebe dívati jako dva démoni. Nastalo takové ticho, že bylo slyšeti bzučení much, přeletujících atriem.</p>
			<p class="MLP-text para-style-override-1">„Tigelline,“ ozval se Nero, „miluješ mne?“</p>
			<p class="MLP-text para-style-override-1">„Ty víš, pane!“</p>
			<p class="MLP-text para-style-override-1">„Obětuj se za mne!“</p>
			<p class="MLP-text para-style-override-1">„Božský Caesare!“ odvětil Tigellinus. „K&nbsp;čemu mně podáváš sladký nápoj, jehož nesmím zvednouti k&nbsp;ústům? Lid reptá a&nbsp;bouří se. Chceš, aby se vzbouřili i&nbsp;praetoriáni?“</p>
			<p class="MLP-text para-style-override-1">Pocit hrůzy sevřel srdce přítomných. Tigellinus byl praefektem praetorie a&nbsp;jeho slova měla přímo význam pohrůžky. Sám Nero tomu porozuměl a&nbsp;jeho tvář se obestřela bledostí.</p>
			<p class="MLP-text para-style-override-1">Vtom vešel Epafroditus, osvobozenec Caesarův, ohlašuje, že božská Augusta si přeje, aby k&nbsp;ní přišel Tigellinus, jelikož má u&nbsp;sebe lidi, jež vyslechnouti jest povinností praefektovou.</p>
			<p class="MLP-text para-style-override-1">Tigellinus uklonil se Caesarovi a&nbsp;odešel s&nbsp;tváří klidnou a&nbsp;po­hrdavou. Hle, když jej chtěli udeřiti, ukázal zuby! Dal na srozuměnou, kdo jest, a&nbsp;znaje Neronovu zbabělost, byl jist, že onen vládce světa nikdy se neodváží zvednouti ruku proti němu.</p>
			<p class="MLP-text para-style-override-1">Nero seděl chvíli mlčky, vida však, že přítomní očekávají od něho nějaké slovo, řekl:</p>
			<p class="MLP-text para-style-override-1">„Vychoval jsem si hada na klíně.“</p>
			<p class="MLP-text para-style-override-1">Petronius pokrčil rameny, jako by chtěl říci, že takovému hadu je těžko utrhnouti hlavu.</p>
			<p class="MLP-text para-style-override-1">„Co ty na to? Mluv, raď!“ zvolal Nero, spatřiv jeho pohyb. „Tobě jedinému důvěřuji, protože ty máš více rozumu nežli oni všichni a&nbsp;máš mne rád!“</p>
			<p class="MLP-text para-style-override-1">Petronius měl již na jazyku: „Jmenuj mne praefektem města a&nbsp;já vydám lidu Tigellina a&nbsp;v&nbsp;jediném dni uklidním město!“ Ale vrozená jemu pohodlnost zvítězila. Býti praefektem znamenalo právě nésti na bedrách osobu Caesarovu a&nbsp;tisíce veřejných záležitostí. A&nbsp;k&nbsp;čemu potřebuje té námahy? Není-li lepší čísti si v&nbsp;rozkošné knihovně básně, prohlížeti si vázy a&nbsp;sochy, chovati na klíně božské tělo Eunike a&nbsp;probírati se prsty v&nbsp;jejích zlatých vlasech a&nbsp;nachylovati ústa k&nbsp;jejím korálovým rtům?</p>
			<p class="MLP-text para-style-override-1">Řekl tedy:</p>
			<p class="MLP-text para-style-override-1">„Radím, abychom odjeli do Achaie.“</p>
			<p class="MLP-text para-style-override-1">„Ach,“ odpověděl Nero, „čekal jsem od tebe cosi více! Senát mne nenávidí. Až odjedu, kdo mi zaručí, nepovstanou-li proti mně jako spiklenci a&nbsp;neprohlásí-li někoho jiného caesarem? Lid mi byl dříve věren, dnes však půjde za nimi… U&nbsp;Háda, kdyby ten senát i&nbsp;ten lid měl jedinou hlavu…!“</p>
			<p class="MLP-text para-style-override-1">„Dovol, božský, abych ti řekl, že má-li býti zachován Řím, je nutno zachovati aspoň několik Římanů,“ řekl s&nbsp;úsměvem Petronius.</p>
			<p class="MLP-text para-style-override-1">Ale Nero začal bědovati:</p>
			<p class="MLP-text para-style-override-1">„Co je mi po Římu a&nbsp;po Římanech? Poslouchali by mne v&nbsp;Achai. Zde mne obklopuje pouze zrada. Všichni mne opouštějí&nbsp;– i&nbsp;vy jste hotovi mne zraditi! Vím to, vím…! Ani nepomyslíte na to, co o&nbsp;vás řeknou příští věky, až opustíte takového umělce, jako jsem já!“</p>
			<p class="MLP-text para-style-override-1">Tu se pojednou udeřil do čela a&nbsp;zvolal:</p>
			<p class="MLP-text para-style-override-1">„Pravda…! V&nbsp;těch starostech i&nbsp;já zapomínám, kdo jsem!“</p>
			<p class="MLP-text para-style-override-1">To praviv, obrátil se k&nbsp;Petroniovi s&nbsp;tváří již úplně vyjasněnou.</p>
			<p class="MLP-text para-style-override-1">„Petronie,“ řekl, „lid reptá, ale kdybych se chopil loutny a&nbsp;vyšel s ní na pole Martovo, kdybych mu zazpíval píseň, kterou jsem vám pěl při požáru, nemyslíš, že bych jej dojal svým zpěvem, jako kdysi Orfeus dojal divoká zvířata?“</p>
			<p class="MLP-text para-style-override-1">Nato Tullius Senetio, který spěchal, aby se vrátil ke svým otrokyním, přivezeným z&nbsp;Antia, a&nbsp;jenž dříve již byl netrpěliv, řekl:</p>
			<p class="MLP-text para-style-override-1">„Zcela určitě, Caesare, kdyby ti dovolili začít.“</p>
			<p class="MLP-text para-style-override-1">„Jeďme do Helady!“ zvolal nevrle Nero.</p>
			<p class="MLP-text para-style-override-1">Ale v&nbsp;té chvíli vešla Poppaea a&nbsp;za ní Tigellinus. Oči přítomných bezděky se otočily k&nbsp;němu, neboť nikdy žádný triumfátor nevjížděl s&nbsp;takovou hrdostí na Kapitol, s&nbsp;jakou on stanul před Caesarem.</p>
			<p class="MLP-text para-style-override-1">Pak jal se mluviti zvolna a&nbsp;důrazně hlasem, v&nbsp;němž jako by skřípělo železo:</p>
			<p class="MLP-text para-style-override-1">„Vyslechni mne, Caesare, poněvadž ti mohu říci: Nalezl jsem! Lidu je třeba pomsty a&nbsp;oběti, ale ne jedné, nýbrž sta a&nbsp;tisíců. Slyšel jsi někdy, pane, kdo byl Chrestos, ten, který byl ukřižován Pontiem Pilátem? A&nbsp;víš-li, kdo jsou křesťané? Což jsem ti nevypravoval o&nbsp;jejich zločinech a&nbsp;hanebných obřadech, o&nbsp;předpovědích, že oheň přinese světu konec? Lid jich nenávidí a&nbsp;má je v&nbsp;podezření. Nikdo jich neviděl ve chrámech, jelikož naše bohy pokládají za zlé duchy; nechodí do stadia, protože zhrdají dostihy. Nikdy ruce žádného křesťana neuctily tě potleskem. Nikdy tě žádný neuznal za boha. Jsou to nepřátelé lidského pokolení, nepřátelé města i&nbsp;tvoji. Lid reptá proti tobě, ale nikoli ty jsi mi, Caesare, poručil, abych zapálil Řím, já pak jsem ho opravdu nezapálil… Lid prahne po pomstě, ať tedy ji má. Lid prahne po krvi a&nbsp;hrách, ať je má! Lid podezřívá tebe, ať se jeho podezření obrátí jiným směrem!“</p>
			<p class="MLP-text para-style-override-1">Nero naslouchal z&nbsp;počátku překvapen. Ale v&nbsp;souhlasu se slovy Tigellinovými začala se měniti jeho herecká tvář a&nbsp;střídavě nabývati výrazu hněvu, lítosti, soucitu a&nbsp;rozhořčení. Pojednou vstal, a&nbsp;svrhnuv se sebe tógu, která se mu svezla k&nbsp;nohám, vztáhl obě ruce do výše a&nbsp;setrval takto chvíli v&nbsp;mlčení.</p>
			<p class="MLP-text para-style-override-1">Konečně se ozval hlasem tragika:</p>
			<p class="MLP-text para-style-override-1">„Die, Apollone, Héro, Athéno, Persefono a&nbsp;vy všichni nesmrtelní bohové, proč jste nám nepřispěli ku pomoci? Co udělalo to nešťastné město oněm ukrutníkům, že je tak nelidsky vypálili?“</p>
			<p class="MLP-text para-style-override-1">„Jsou nepřáteli lidského pokolení i&nbsp;tvými!“ řekla Poppaea.</p>
			<p class="MLP-text para-style-override-1">A&nbsp;jiní začali volati:</p>
			<p class="MLP-text para-style-override-1">„Učiň zadost spravedlnosti! Ztrestej žháře! Bohové sami si přejí pomsty!“</p>
			<p class="MLP-text para-style-override-1">On pak si usedl, svěsil hlavu na prsa a&nbsp;zase mlčel, jako by jej bylo zdrtilo bídáctví, o&nbsp;němž uslyšel. Ale za chvíli zamával rukama a&nbsp;ozval se:</p>
			<p class="MLP-text para-style-override-1">„Jaké tresty a&nbsp;jaká muka jsou hodna takového zločinu…? Bohové však dají mi vnuknutí a&nbsp;za přispění mocností tartaru<span class="char-style-override-1"><a id="footnote-19288-459-backlink" class="footnote-link" href="#footnote-19288-459">459</a></span> poskytnu svému lidu takové podívané, že mne po věky bude s&nbsp;vděčností vzpomínati.“</p>
			<p class="MLP-text para-style-override-1">Čelo Petroniovo se pojednou obestřelo chmurou. Napadlo jej, jaké nebezpečí spočine nad Lygií, nad Vinitiem, jejž miloval, i&nbsp;nade všemi těmi lidmi, jejichž učení sice zavrhoval, ale o&nbsp;jejichž nevině byl přesvědčen. Také jej napadlo, že se začne jedna z&nbsp;takových krvavých orgií, jakých nemohly snésti jeho oči estéta. Ale především si řekl: „Musím zachrániti Vinitia, který přijde o&nbsp;rozum, zahyne-li ta dívka.“ A&nbsp;ta péče měla převahu nade vším ostatním, neboť Petronius dobře chápal, že zahajuje hru tak nebezpečnou, jako nikdy v&nbsp;životě.</p>
			<p class="MLP-text para-style-override-1">Nicméně začal mluviti nenuceně a&nbsp;bezstarostně, jak mluvíval obyčejně, když posuzoval nedosti estetické nápady Caesarovy a&nbsp;Augustianů nebo se jim posmíval:</p>
			<p class="MLP-text para-style-override-1">„Nu, našli jste si tedy oběti! Dobrá! Můžete je poslati do arény nebo je obléci do ‚tunik bolesti‘. Také dobrá! Ale poslyšte mne! Máte moc, máte praetoriány, máte sílu&nbsp;– nuže, buďte upřímni aspoň tehdy, když vás nikdo neslyší! Podvádějte lid, ne však samy sebe! Vydejte lidu křesťany, odsuďte je k&nbsp;mukám, k&nbsp;jakým chcete, ale mějte odvahu pověděti si, že nikoli oni spálili Řím…! Fí, nazýváte mne arbitrem elegance&nbsp;– nuže, prohlašuji vám, že nesnesu ubohých komedií! Fí! Ach, jak mi to všecko připomíná divadelní boudy u&nbsp;Porta Asinaria, v&nbsp;nichž herci představují pro vyražení předměstské luzy bohy a&nbsp;krále a&nbsp;po představení zapíjejí cibuli kyselým vínem nebo jsou spráskáni. Buďte opravdu bohy a&nbsp;králi, neboť vám pravím, že si to můžete dovoliti. Co se týká tebe, Caesare, vyhrožoval jsi nám soudem příštích věků. Ale měj na paměti, že vydají soud i&nbsp;o&nbsp;tobě! U&nbsp;božské Klio<span class="char-style-override-1"><a id="footnote-19288-460-backlink" class="footnote-link" href="#footnote-19288-460">460</a></span>! Nero, vládce světa, Nero bůh spálil Řím, protože byl tak mocný na zemi jako Zeus na Olympu. Nero básník tak miloval poesii, že jí obětoval vlast! Od počátku světa nikdo ničeho podobného neučinil, ničeho podobného se neodvážil. Zapřísahám tě ve jménu devíti Libethrid<span class="char-style-override-1"><a id="footnote-19288-461-backlink" class="footnote-link" href="#footnote-19288-461">461</a></span>, nezříkej se takové slávy, neboť budou o&nbsp;tobě znět písně do skonání věků! Čím bude proti tobě Priamus? Čím Agamemnon? Čím Achilles? Čím sami bohové? Nezáleží na tom, je-li vyhoření Říma věcí užitečnou, ale jest velikou a&nbsp;neobyčejnou! A&nbsp;kromě toho ti pravím, že lid nevztáhne ruky proti tobě! To není pravda! Měj odvahu, střež se činů, sebe nedůstojných, jelikož ti hrozí jen to, že příští věky mohou říci: ‚Nero dal spáliti Řím, ale jako caesar malého ducha a&nbsp;jako básník malého ducha zapřel ze strachu veliký čin a&nbsp;svalil vinu na nevinné!‘“</p>
			<p class="MLP-text para-style-override-1">Slova Petroniova působila na Nerona obyčejně mocným dojmem, ale tentokrát sám Petronius se neklamal, neboť chápal, že to, co mluví, jest krajním prostředkem, který sice může za šťastných okolností křesťany zachrániti, ale ještě snadněji může zničiti jej sama. Nicméně neváhal, poněvadž mu přitom šlo o&nbsp;Vinitia, jejž měl rád, jakož i&nbsp;o&nbsp;hazardní hru, kterou se bavil. „Kostky jsou vrženy!“ řekl si. „Uvidíme, do jaké míry zvítězí u&nbsp;opice strach o vlastní kůži nad láskou ke slávě!“</p>
			<p class="MLP-text para-style-override-1">A&nbsp;v&nbsp;duchu nepochyboval, že přece jen zvítězí strach.</p>
			<p class="MLP-text para-style-override-1">Zatím po jeho slovech sneslo se mlčení. Poppaea i všichni přítomní dívali se Neronovi do očí jako na zjevení, ten pak začal zdvíhati rty tak vysoko, že je přibližoval až k&nbsp;samým nozdrám, jako dělával obyčejně, když nevěděl, co počít; až konečně rozpaky a&nbsp;nevrlost se zjevně zračily na jeho tváři.</p>
			<p class="MLP-text para-style-override-1">„Pane,“ řekl Tigellinus, pozoruje to, „dovol, abych odešel, neboť chce-li kdo vydati tvoji osobu ve zkázu a&nbsp;kromě toho tě nazývá caesarem malého ducha, básníkem malého ducha, žhářem a&nbsp;komediantem, můj sluch nemůže snésti takových slov!“</p>
			<p class="MLP-text para-style-override-1">„Prohrál jsem!“ pomyslil si Petronius.</p>
			<p class="MLP-text para-style-override-1">Ale obrátiv se k&nbsp;Tigellinovi, změřil jej zrakem, v&nbsp;němž bylo pohrdání mocného pána a&nbsp;uhlazeného člověka ubožákem, načež řekl:</p>
			<p class="MLP-text para-style-override-1">„Tigelline, tebe jsem nazval komediantem, poněvadž jsi jím i&nbsp;nyní!“</p>
			<p class="MLP-text para-style-override-1">„Snad proto, že nechci naslouchati tvým utrhačným řečem?“</p>
			<p class="MLP-text para-style-override-1">„Proto, že předstíráš neskonalou lásku k&nbsp;Caesarovi, kdežto před chvílí jsi mu vyhrožoval praetoriány, čemuž jsme porozuměli my všichni a&nbsp;on také.“</p>
			<p class="MLP-text para-style-override-1">Tigellinus, který se nenadál, že by se Petronius odvážil vrhnouti na stůl takové kostky, zbledl, ztratil hlavu a&nbsp;oněměl. Ale bylo to poslední vítězství arbitra elegance nad sokem, poněvadž v&nbsp;tom okamžiku řekla Poppaea:</p>
			<p class="MLP-text para-style-override-1">„Pane, kterak můžeš dovoliti, aby taková myšlenka mohla pro­blesknouti čísi hlavou, tím spíše, když se někdo opovážil vysloviti ji hlasitě ve tvé přítomnosti!“</p>
			<p class="MLP-text para-style-override-1">„Ztrestej smělce!“ zvolal Vitelius.</p>
			<p class="MLP-text para-style-override-1">Nero opět nadzdvihl rty k&nbsp;nozdrám, a&nbsp;obrátiv na Petronia své skleněné oči krátkozrakého člověka, řekl:</p>
			<p class="MLP-text para-style-override-1">„Takto mi splácíš přátelství, jaké jsem k&nbsp;tobě choval?“&nbsp;</p>
			<p class="MLP-text para-style-override-1">„Mýlím-li se, dokaž mi to!“ odpověděl Petronius. „Než věz, že mluvím to, co přikazuje mi láska k&nbsp;tobě!“</p>
			<p class="MLP-text para-style-override-1">„Ztrestej smělce!“ opakoval Vitelius.</p>
			<p class="MLP-text para-style-override-1">„Učiň tak!“ ozvalo se několik hlasů.</p>
			<p class="MLP-text para-style-override-1">V&nbsp;atriu vyvstal šum a&nbsp;ruch, neboť lidé se začali vzdalovati od Petronia. Vzdálil se dokonce i&nbsp;Tullius Senetio, jeho stálý druh u&nbsp;dvora, i&nbsp;mladý Nerva, který mu dosud projevoval nejživější přátelství. Za chvíli zůstal Petronius na levé straně atria sám a&nbsp;s&nbsp;úsměvem na rtech, rozhrnuje rukou záhyby tógy, čekal ještě, co řekne či co si počne Caesar.</p>
			<p class="MLP-text para-style-override-1">Caesar pak řekl:</p>
			<p class="MLP-text para-style-override-1">„Chcete, abych jej ztrestal, ale je to můj druh a&nbsp;přítel, pročež ač mi zranil srdce, ať zví, že to srdce má ku přátelům pouze&nbsp;– odpuštění!“</p>
			<p class="MLP-text para-style-override-1">„Prohrál jsem a&nbsp;je po mně veta!“ napadlo Petronia.</p>
			<p class="MLP-text para-style-override-1">Nato Caesar vstal; porada byla skončena.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-459" class="footnote-anchor" href="#footnote-19288-459-backlink">459</a> <span> V&nbsp;řeckém bájesloví podsvětí, peklo.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-460" class="footnote-anchor" href="#footnote-19288-460-backlink">460</a> <span> Múza dějepisectví.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-461" class="footnote-anchor" href="#footnote-19288-461-backlink">461</a> <span> Starořecké múzy, jimž byla zasvěcena jeskyně s&nbsp;pramenem.</span></p>
				</div>
			</div>
		</div>
</body>
</html>