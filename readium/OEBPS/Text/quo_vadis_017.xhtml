<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-14</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-13" class="MLP-uroven2-kapitola para-style-override-1">XIII</p>
			<p class="MLP-text-bez1radku para-style-override-1"><span>Nazítří, so<a id="x.19679"></a>tva byl Petronius hotov s&nbsp;oblékáním v&nbsp;unctuariu, již dostavil se Vinitius, obeslaný Teiresiem. Věděl již, že od bran nepřišly žádné zprávy, a&nbsp;ta zvěst, místo aby jej potěšila jako důkaz, že Lygie jest v&nbsp;městě, sklíčila jej ještě více, poněvadž se začal domnívati, že Ursus ji mohl vyvésti z&nbsp;města hned po odvlečení, tedy dříve, nežli otroci Petroniovi začali hlídati u&nbsp;bran. Ovšem na podzim, kdy se dni krátily, byly brány zavírány dosti brzy, ale byly také otvírány těm, kdož vyjížděli a&nbsp;jejichž počet býval značný. Za hradby bylo také lze dostati se i&nbsp;jinými způsoby, o&nbsp;nichž na příklad otroci, kteří chtěli prchnouti z&nbsp;města, dobře věděli. Vinitius vyslal sice své lidi také na všecky cesty, vedoucí do provincie</span><span class="char-style-override-1"><a id="footnote-19288-239-backlink" class="footnote-link" href="#footnote-19288-239">239</a></span><span>, i&nbsp;k&nbsp;vigilům v&nbsp;menších městech se zprávou o&nbsp;uprchlé dvojici otrockých příslušníků a&nbsp;s&nbsp;přesným popisem Ursa i&nbsp;Lygie, jakož i&nbsp;s&nbsp;naznačením odměny za jejich dopadení. Bylo však pochybno, může-li to pronásledování je postihnouti, a&nbsp;kdyby i&nbsp;postihlo, budou-li se místní úřady cítiti oprávněny, aby je zadržely na soukromou žádost Vinitiovu, nepotvrzenou praetorem</span><span class="char-style-override-1"><a id="footnote-19288-240-backlink" class="footnote-link" href="#footnote-19288-240">240</a></span><span>. Nuže, na takové potvrzení nebylo kdy. SZ své strany hledal Vinitius po celý včerejší den Lygii, jsa přestrojen za otroka, po všech odlehlých uličkách města, nepodařilo se mu však najíti sebemenší stopu ani známku. Viděl sice Aulovy lidi, ale ti také, jak se zdálo, po něčem pátrali, a&nbsp;to jej pouze utvrdilo v&nbsp;domněnce, že dívky neuchvátili Aulové a&nbsp;že ani ti nevědí, co se s&nbsp;ní stalo.</span></p>
			<p class="MLP-text para-style-override-1">Když mu tedy Teiresias prohlásil, že je tu člověk, který se uvolí ji vyhledati, spěchal, seč dech byl, do domu Petroniova, a&nbsp;sotva se s&nbsp;druhem uvítal, začal se dotazovati po onom člověku.</p>
			<p class="MLP-text para-style-override-1">„Hned jej spatříme,“ pravil Petronius. „Je to známý Eunike, která každé chvíle se dostaví, aby mně složila záhyby u&nbsp;tógy, a&nbsp;která nám o&nbsp;něm podá bližší zprávu.“</p>
			<p class="MLP-text para-style-override-1">„Ta, kterou jsi mi včera chtěl darovati?“</p>
			<p class="MLP-text para-style-override-1">„Ta, kterou jsi včera odmítl, za což jsem ti ostatně vděčen, protože je to nejlepší <span class="char-style-override-3">vestiplica</span> v&nbsp;celém městě.“</p>
			<p class="MLP-text para-style-override-1">A&nbsp;vskutku, <span class="char-style-override-3">vestiplica</span> vstoupila právě, když chtěl domluviti, a&nbsp;vzavši tógu, složenou na křesle, vykládaném sloní kostí, rozložila ji, aby ji přehodila Petroniovi přes ramena. Tvář měla jasnou, tichou, a&nbsp;v&nbsp;jejích očích zářila radost.</p>
			<p class="MLP-text para-style-override-1">Petronius podíval se na ni a&nbsp;připadala mu velice krásnou. Za chvíli, když zahalivši jej do tógy, začala ji urovnávati, shýbajíc se chvílemi, aby záhyby prodloužila, zpozoroval, že její ramena mají čarokrásnou barvu bledé růže a&nbsp;prsa i&nbsp;kyčle průsvitné odlesky per­lovce nebo úběle.</p>
			<p class="MLP-text para-style-override-1">„Eunike,“ pravil, „je zde onen člověk, o&nbsp;němž ses včera zmínila před Teiresiem?“</p>
			<p class="MLP-text para-style-override-1">„Jest, pane.“</p>
			<p class="MLP-text para-style-override-1">„Jak se jmenuje?“</p>
			<p class="MLP-text para-style-override-1">„Chilon Chilonides.“</p>
			<p class="MLP-text para-style-override-1">„Kdo je to?“</p>
			<p class="MLP-text para-style-override-1">„Lékař, mudřec a&nbsp;věštec, který dovede čísti v&nbsp;lidských osudech a&nbsp;předpovídati budoucnost.“</p>
			<p class="MLP-text para-style-override-1">„Předpověděl budoucnost i&nbsp;tobě?“</p>
			<p class="MLP-text para-style-override-1">Eunike se zalila ruměncem, který do růžova zbarvil i&nbsp;její uši a&nbsp;krk.</p>
			<p class="MLP-text para-style-override-1">„Ano, pane.“</p>
			<p class="MLP-text para-style-override-1">„Co ti věštil?“</p>
			<p class="MLP-text para-style-override-1">„Že mne potká bolest i&nbsp;štěstí.“</p>
			<p class="MLP-text para-style-override-1">„Bolest tě potkala včera z&nbsp;rukou Teiresiových, nuže, musí přijíti i&nbsp;štěstí!“</p>
			<p class="MLP-text para-style-override-1">„Již přišlo, pane.“</p>
			<p class="MLP-text para-style-override-1">„Jaké?“</p>
			<p class="MLP-text para-style-override-1">A&nbsp;ona zašeptala:</p>
			<p class="MLP-text para-style-override-1">„Zůstala jsem.“</p>
			<p class="MLP-text para-style-override-1">Petronius položil ruku na její zlatou hlavu.</p>
			<p class="MLP-text para-style-override-1">„Dobře jsi mi dnes urovnala záhyby, mám z&nbsp;tebe radost, Eunike.“</p>
			<p class="MLP-text para-style-override-1">Jí pak pod oním dotykem opředly se v&nbsp;jediné chvíli oči mlhou blaha a&nbsp;ňadra se začala rychle dmouti.</p>
			<p class="MLP-text para-style-override-1">Ale Petronius přešel s&nbsp;Vinitiem do atria, kde na ně čekal Chilon Chilonides, který spatřiv je, hluboce se jim uklonil. Petroniovi při vzpomínce na domněnku, jaká jej napadla včera, že totiž může to býti milenec Eunike, úsměv se vloudil na ústa. Člověk, jenž stál před ním, nemohl býti milencem žádné ženy. V&nbsp;té podivné postavě bylo cosi ošklivého i směšného. Nebyl stár; v&nbsp;jeho nepěstěném plnovousu a&nbsp;kučeravých vlasech prosvítal sotva tu a&nbsp;tam šedivý vlas. Břicho měl vpadlé, záda přihrblá, takže na první dohled činil dojem hrbáče; nad oním hrbem pak zvedala se veliká hlava s&nbsp;tváří opičí a&nbsp;přitom i&nbsp;prohnanou a&nbsp;s&nbsp;pronikavým pohledem. Jeho nažloutlá pleť byla zohyzděna vyrážkou a&nbsp;tou byl pokryt i&nbsp;nos, jenž mohl poukazovati na přílišnou zálibu v&nbsp;láhvi. Zanedbaný šat, skládající se ze tmavé tuniky, utkané z&nbsp;kozí vlny, a&nbsp;takového též děravého pláště, dokazoval buď skutečnou, nebo předstíranou bídu. Petroniovi při pohledu na něho přišel na mysl homérský Thersites<span class="char-style-override-1"><a id="footnote-19288-241-backlink" class="footnote-link" href="#footnote-19288-241">241</a></span>, a&nbsp;proto odpověděv kynem ruky na jeho poklonu, řekl:</p>
			<p class="MLP-text para-style-override-1">„Buď vítán, božský Thersite! Jak se daří tvým oteklinám, které ti způsobil Ulixes<span class="char-style-override-1"><a id="footnote-19288-242-backlink" class="footnote-link" href="#footnote-19288-242">242</a></span> u&nbsp;Troje, a&nbsp;co dělá on sám na polích elysejských?“</p>
			<p class="MLP-text para-style-override-1">„Šlechetný pane,“ odpověděl Chilon Chilonides, „nejmoudřejší z&nbsp;nebožtíků Ulixes posílá mým prostřednictvím nejmoudřejšímu z&nbsp;žijících Petroniovi pozdrav a&nbsp;prosbu, aby tyto mé otekliny přikryl novým pláštěm.“</p>
			<p class="MLP-text para-style-override-1">„Při Hekaté Triformis!“ zvolal Petronius. „Odpověď zasluhuje, abys dostal plášť…“</p>
			<p class="MLP-text para-style-override-1">Ale další hovor byl přerušen netrpělivým Vinitiem, který se rychle ptal:</p>
			<p class="MLP-text para-style-override-1">„Víš dobře, k&nbsp;čemu se uvoluješ?“</p>
			<p class="MLP-text para-style-override-1">„Když dvě ‚familie‘ ve dvou vznešených domech nemluví o&nbsp;ničem jiném a&nbsp;po nich opakuje tu pověst polovice Říma, není těžko vědět o&nbsp;tom,“ odvětil Chilon. „Včerejší noci byla odvlečena dívka, vychovávaná v&nbsp;domě Aula Plautia, jménem Lygie neboli vlastně Callina, kterou tvoji otroci, pane, odváděli z&nbsp;paláce Caesarova na tvoji ‚insulu‘, já pak se uvoluji vyhledat ji v&nbsp;městě anebo, což jest málo pravděpodobno, opustila-li město, ukázat ti, šlechetný tribune, kam prchla a&nbsp;kde se skryla.“</p>
			<p class="MLP-text para-style-override-1">„Dobrá,“ řekl Vinitius, jemuž se líbila přesnost odpovědi, „jaké prostředky k&nbsp;tomu máš?“</p>
			<p class="MLP-text para-style-override-1">Chilon se zchytrale usmál.</p>
			<p class="MLP-text para-style-override-1">„Ty prostředky máš, pane, ty&nbsp;– já mám jen rozum.“</p>
			<p class="MLP-text para-style-override-1">Petronius rovněž se usmál, poněvadž byl plně spokojen svým hostem.</p>
			<p class="MLP-text para-style-override-1">„Ten člověk může dívku vypátrati,“ napadlo jej.</p>
			<p class="MLP-text para-style-override-1">Zatím Vinitius svraštil své srostlé obočí a&nbsp;pravil:</p>
			<p class="MLP-text para-style-override-1">„Nuzáku, svádíš-li mne pro zisk, dám tě utlouci kyji.“</p>
			<p class="MLP-text para-style-override-1">„Jsem filosof, pane, a&nbsp;filosof nemůže bažit po zisku, zvláště po takovém, jaký velikomyslně slibuješ.“</p>
			<p class="MLP-text para-style-override-1">„Ach, ty že jsi filosof?“ ptal se Petronius. „Eunike mi říkala, že jsi lékař a&nbsp;věštec. Odkud znáš Eunike?“</p>
			<p class="MLP-text para-style-override-1">„Přicházela ke mně o&nbsp;radu, neboť má sláva zavadila o&nbsp;její sluch.“</p>
			<p class="MLP-text para-style-override-1">„Jakou to chtěla radu?“</p>
			<p class="MLP-text para-style-override-1">„Proti lásce, pane. Chtěla se vyléčit z&nbsp;lásky, která není opětována.“</p>
			<p class="MLP-text para-style-override-1">„A&nbsp;vyléčil jsi ji?“</p>
			<p class="MLP-text para-style-override-4">„Udělal jsem více, pane, neboť jsem jí dal amulet, který zajišťuje opětování milostných citů. V Pafu<span class="char-style-override-1"><a id="footnote-19288-243-backlink" class="footnote-link" href="#footnote-19288-243">243</a></span> na Kypru jest chrám, ó, pane, v&nbsp;němž jest chována páska Venušina. Dal jsem jí dvě nitky z&nbsp;té pásky, uzamčené do skořápky mandle.“</p>
			<p class="MLP-text para-style-override-1">„A&nbsp;dal sis dobře zaplatiti?“</p>
			<p class="MLP-text para-style-override-1">„Za opětování lásky nelze nikdy dost zaplatit, já pak, nemaje dvou prstů u&nbsp;pravé ruky, sbírám na otroka, scribu, který by psal mé myšlenky a&nbsp;zachoval mé učení pro svět.“</p>
			<p class="MLP-text para-style-override-1">„K&nbsp;jaké škole patříš, božský mudrci?“</p>
			<p class="MLP-text para-style-override-1">„Jsem cynik, pane, protože mám děravý plášť; jsem stoik, protože trpělivě snáším bídu, a&nbsp;jsem peripatetik<span class="char-style-override-1"><a id="footnote-19288-244-backlink" class="footnote-link" href="#footnote-19288-244">244</a></span>, protože, jsa bez lektiky, chodím pěšky od vinárníka k&nbsp;vinárníkovi a&nbsp;cestou vyučuji ty, kteří slíbí, že zaplatí za korbel.“</p>
			<p class="MLP-text para-style-override-1">„U&nbsp;korbele pak se stáváš rétorem?“</p>
			<p class="MLP-text para-style-override-1">„Heraclitus pravil: ‚Všecko teče,‘ a&nbsp;můžeš popřít, pane, že víno je tekutinou?“</p>
			<p class="MLP-text para-style-override-1">„A&nbsp;hlásal, že oheň jest božství, a&nbsp;to božství hoří na tvém nose!“</p>
			<p class="MLP-text para-style-override-1">„A&nbsp;božský Diogenes<span class="char-style-override-1"><a id="footnote-19288-245-backlink" class="footnote-link" href="#footnote-19288-245">245</a></span> z&nbsp;Apollonie<span class="char-style-override-1"><a id="footnote-19288-246-backlink" class="footnote-link" href="#footnote-19288-246">246</a></span> hlásal, že podstatou věcí je vzduch, a&nbsp;čím je vzduch teplejší, tím dokonalejší tvoří bytosti, a&nbsp;z&nbsp;nejteplejšího povstávají duše mudrců, a&nbsp;protože na podzim se dostavují chladna, ergo, pravý mudřec musí si duši zahřívat vínem… Neboť rovněž tak nemůžeš popřít, pane, že korbel, třebas jen s&nbsp;patoky od Capuy<span class="char-style-override-1"><a id="footnote-19288-247-backlink" class="footnote-link" href="#footnote-19288-247">247</a></span> nebo Telesie<span class="char-style-override-1"><a id="footnote-19288-248-backlink" class="footnote-link" href="#footnote-19288-248">248</a></span>, nešířil by tepla po všech kostech pomíjejícího lidského těla.“</p>
			<p class="MLP-text para-style-override-1">„Chilone Chilonide, kde je tvá vlast?“</p>
			<p class="MLP-text para-style-override-1">„Nad Pontem Euxinem<span class="char-style-override-1"><a id="footnote-19288-249-backlink" class="footnote-link" href="#footnote-19288-249">249</a></span>. Pocházím z&nbsp;Mesembrie<span class="char-style-override-1"><a id="footnote-19288-250-backlink" class="footnote-link" href="#footnote-19288-250">250</a></span>.“</p>
			<p class="MLP-text para-style-override-1">„Chilone, jsi veliký!“</p>
			<p class="MLP-text para-style-override-1">„Ale zneuznán!“ dodal melancholicky mudřec.</p>
			<p class="MLP-text para-style-override-1">Nicméně byl Vinitius opět všecek netrpěliv. Vzhledem k&nbsp;naději, jaká se mu kmitla, přál by si, aby se Chilon okamžitě vydal na výpravu, a&nbsp;všecka ta rozmluva mu připadala jen zbytečným plýtváním času, pro které se horšil na Petronia.</p>
			<p class="MLP-text para-style-override-1">„Kdy zahájíš pátrání?“ řekl, obraceje se k&nbsp;Řekovi.</p>
			<p class="MLP-text para-style-override-1">„Již jsem je zahájil,“ odpověděl Chilon. „A&nbsp;když jsem tu, když odpovídám na tvé vlídné otázky, taktéž pátrám. Měj pouze důvěru, ctný tribune, a&nbsp;věz, že kdyby se ti ztratil řemének od obuvi, dovedl bych najít řemének nebo toho, kdo jej zvedl na ulici.“</p>
			<p class="MLP-text para-style-override-1">„Byl jsi již použit k&nbsp;takovým službám?“ tázal se Petronius.</p>
			<p class="MLP-text para-style-override-1">Řek pozvedl oči.</p>
			<p class="MLP-text para-style-override-1">„Příliš nízko je dnes oceňována ctnost i&nbsp;moudrost, aby ani filosof nebyl nucen vyhledávat jiných prostředků k&nbsp;živobytí.“</p>
			<p class="MLP-text para-style-override-1">„Jaké jsou ty tvé?“</p>
			<p class="MLP-text para-style-override-1">„Všecko vědět a&nbsp;posloužit novinami těm, kdož po nich touží.“</p>
			<p class="MLP-text para-style-override-1">„A&nbsp;kteří za ně platí?“</p>
			<p class="MLP-text para-style-override-1">„Ach, pane, potřebuji si koupit písaře! Jinak moje moudrost vezme za své i&nbsp;se mnou.“</p>
			<p class="MLP-text para-style-override-1">„Nesebral-lis dosud ani na celý plášť, tvé zásluhy jistě nejsou vynikající.“</p>
			<p class="MLP-text para-style-override-1">„Skromnost mi brání, abych se jimi chlubil. Uvaž však, pane, že dnes není dobrodinců, jakých bylo dříve plno a&nbsp;jimž bylo příjemností zahrnout zlatem zásluhu, jako spolknout ústřici z&nbsp;Puteolí<span class="char-style-override-1"><a id="footnote-19288-251-backlink" class="footnote-link" href="#footnote-19288-251">251</a></span>. Nejsou malé mé zásluhy, ale lidská vděčnost je malá. Někdy, prchne-li znamenitý otrok, kdo jej vypátrá, ne-li jediný syn mého otce? Objeví-li se na zdech nápisy na božskou Poppaeu, kdo zjistí pachatele? Kdo vyšťárá báseň na Caesara u&nbsp;knihkupců? Kdo udá, co se mluví po domech senátorů a&nbsp;rytířů? Kdo nosí listy, jaké nemají býti svěřeny otrokům; kdo naslouchá novinám u&nbsp;dveří lazebníků; před kým nemají tajností vinárníci a&nbsp;pekařští tovaryši; komu důvěřují otroci; kdo umí prohledat každý dům křížem krážem od atria až do zahrady? Kdo zná všecky ulice, zákoutí, tajné skrýše; kdo ví, co se mluví v&nbsp;thermách, v&nbsp;cirku, na trzích, ve školách lanistů, v&nbsp;kůlnách u&nbsp;obchodníků s&nbsp;otroky, ano i&nbsp;v&nbsp;arenariích<span class="char-style-override-1"><a id="footnote-19288-252-backlink" class="footnote-link" href="#footnote-19288-252">252</a></span>?“</p>
			<p class="MLP-text para-style-override-1">„U&nbsp;bohů! Dosti již, šlechetný mudrci!“ zvolal Petronius. „Utopíme se ve tvých zásluhách, ctnosti, moudrosti a&nbsp;výmluvnosti! Dosti již! Chtěli jsme věděti, kdo jsi, a&nbsp;nyní to víme!“</p>
			<p class="MLP-text para-style-override-1">Ale Vinitius byl tomu rád, neboť jej napadlo, že ten člověk právě tak jako honící pes, jakmile je jednou puštěn, aby větřil, nepřestane, dokud nenajde tajné skrýše.</p>
			<p class="MLP-text para-style-override-1">„Dobrá!“ řekl. „Potřebuješ pokynů?“</p>
			<p class="MLP-text para-style-override-1">„Potřebuji zbraně.“</p>
			<p class="MLP-text para-style-override-1">„Jaké?“ ptal se s&nbsp;údivem Vinitius.</p>
			<p class="MLP-text para-style-override-1">Řek nastavil jednu dlaň, druhou pak provedl pohyb, jako by na ní počítal peníze.</p>
			<p class="MLP-text para-style-override-1">„Takové jsou dnes časy, pane!“ řekl s&nbsp;povzdechem.</p>
			<p class="MLP-text para-style-override-1">„Budeš tedy oslem,“ řekl Petronius, „který dobývá pevnosti pomocí měšců zlata.“</p>
			<p class="MLP-text para-style-override-1">„Jsem jen chudý filosof, pane!“ odvětil s&nbsp;pokorou Chilon. „Zlato máte vy.“</p>
			<p class="MLP-text para-style-override-1">Vinitius mu hodil měšec, který Řek chytil ve vzduchu přesto, že neměl dvou prstů u&nbsp;pravé ruky.</p>
			<p class="MLP-text para-style-override-1">Pak zvedl hlavu a&nbsp;řekl:</p>
			<p class="MLP-text para-style-override-1">„Pane, vím již více, nežli bys tušil! Nepřišel jsem k vám s&nbsp;prázdnýma rukama. Vím, že dívka nebyla odvlečena Auly, protože jsem již mluvil s&nbsp;jejich služebníky. Vím, že dívka není na Palatině, kde všichni jsou zaměstnáni nemocnou malou Augustou, a&nbsp;tuším také tak trochu, proč chcete hledat dívku raději za mého přispění nežli za přispění vigilů a&nbsp;vojáků Caesarových. Vím, že její útěk byl umožněn služebníkem, pocházejícím z&nbsp;téže země, ze které pochází i&nbsp;ona. Nemohl najít pomoci u&nbsp;otroků, protože otroci, kteří všichni drží za jeden provaz, nebyli by mu pomohli proti tvým otrokům. Mohli mu pomoci jen spoluvyznavači…“</p>
			<p class="MLP-text para-style-override-1">„Poslyš, Vinitie,“ přerušil jej Petronius, „neříkal jsem ti totéž, slovo od slova?“</p>
			<p class="MLP-text para-style-override-1">„To je mi ke cti,“ řekl Chilon. „Dívka, pane,“ pravil, obraceje se opětně k&nbsp;Vinitiovi, „určitě se klaní jednomu a&nbsp;témuž božstvu jako ta nejctnostnější z&nbsp;Římanek, ta pravá, cudná matrona Pomponie. Slyšel jsem i&nbsp;to, že Pomponie byla doma souzena pro vyznávání jakýchsi cizích božstev, nemohl jsem se však dovědět od jejich služebníků, jaké jest ono božství a&nbsp;jak se jmenují jeho vyznavači. Kdybych to mohl vědět, odebral bych se k&nbsp;nim, stal bych se nej­zbožnějším z&nbsp;nich a&nbsp;získal si jejich důvěry. Ale ty, pane, který, jak rovněž vím, strávil jsi několik dní v&nbsp;domě šlechetného Aula, můžeš mi o&nbsp;tom podat nějakou zprávu?“</p>
			<p class="MLP-text para-style-override-1">„Nemohu,“ řekl Vinitius.</p>
			<p class="MLP-text para-style-override-1">„Ptali jste se mne dlouho na různé věci, šlechetní pánové, a&nbsp;já jsem odpovídal na otázky&nbsp;– dovolte, abych je nyní dával já. Neviděl jsi, ctný tribune, žádných sošek, žádných obětí, žádných odznaků, žádných amuletů u&nbsp;Pomponie nebo u své božské Lygie? Neviděl jsi, že by kreslily mezi sebou nějaké obrazce, srozumitelné pouze jim?“</p>
			<p class="MLP-text para-style-override-1">„Obrazce…? Počkej…! Ano! Viděl jsem jednou, jak Lygie nakreslila do písku rybu.“</p>
			<p class="MLP-text para-style-override-1">„Rybu? Aaa! Ó,&nbsp;ó,&nbsp;ó! Udělala to jednou, nebo několikrát?“</p>
			<p class="MLP-text para-style-override-1">„Jen jednou.“</p>
			<p class="MLP-text para-style-override-1">„A&nbsp;jsi tím jist, pane, že nakreslila&nbsp;– rybu? Ó,&nbsp;ó,&nbsp;ó…!“</p>
			<p class="MLP-text para-style-override-1">„Tak jest!“ odvětil rozdychtěný Vinitius. „Tušíš, co to znamená?“</p>
			<p class="MLP-text para-style-override-1">„Tuším-li!“ zvolal Chilon.</p>
			<p class="MLP-text para-style-override-1">A&nbsp;ukloniv se na znamení, že se loučí, dodal:</p>
			<p class="MLP-text para-style-override-1">„Kéž na vás Štěstěna sype všecky dary stejnou měrou, vzácní pánové!“</p>
			<p class="MLP-text para-style-override-1">„Rozkaž, aby ti byl dán plášť!“ řekl mu na cestu Petronius.</p>
			<p class="MLP-text para-style-override-1">„Ulixes ti vzdává díky za Thersita,“ odpověděl Řek.</p>
			<p class="MLP-text para-style-override-1">A&nbsp;ukloniv se opětně, odešel.</p>
			<p class="MLP-text para-style-override-1">„Co soudíš o&nbsp;tomto šlechetném mudrci?“ ptal se Petronius Vinitia.</p>
			<p class="MLP-text para-style-override-1">„Soudím, že Lygii vypátrá!“ zvolal radostně Vinitius. „Ale také soudím, že kdyby existovala říše lotrů, mohl by ten býti králem v&nbsp;té říši.“</p>
			<p class="MLP-text para-style-override-1">„O&nbsp;tom není pochybnosti. Musím s&nbsp;tím stoikem uzavříti bližší známost, ale prozatím dám po něm vykouřiti atrium.“</p>
			<p class="MLP-text para-style-override-1">A&nbsp;Chilon Chilonides, zahaliv se do nového pláště, pohazoval si na dlani pod jeho záhyby měšcem, jejž dostal od Vinitia, a&nbsp;kochal se jeho tíhou právě tak jako cinkotem. Kráčeje zvolna a&nbsp;ohlížeje se, nedívají-li se za ním z&nbsp;domu Petroniova, minul portyk Liviin<span class="char-style-override-1"><a id="footnote-19288-253-backlink" class="footnote-link" href="#footnote-19288-253">253</a></span>, a&nbsp;doraziv k&nbsp;nároží Clivus<span class="char-style-override-1"><a id="footnote-19288-254-backlink" class="footnote-link" href="#footnote-19288-254">254</a></span> Virbius, zabočil na Suburu.</p>
			<p class="MLP-text para-style-override-1"><span>„Musím zajít ke Sporovi,“ mluvil k&nbsp;sobě, „a ulít trochu vína Štěstěně. Konečně jsem našel, co jsem dávno již hledal. Jest mlád, ohnivý, štědrý jako doly na Kypru a&nbsp;za tu lygijskou třasořitku byl by hotov dát polovinu jmění. Ano, právě takového jsem hledal již dávno! Musím však se k&nbsp;němu mít opatrně, neboť jeho svraštění obočí nevěští nic dobrého. Ach, vlčí štěňata panují dnes nad světem…! Méně bych se bál toho Petronia. Ó,&nbsp;bohové, dnes je kuplířství lépe placeno než ctnost! Hm, nakreslila rybu do písku! Vím-li, co to znamená, ať se udávím kouskem kozího sýra! Ale budu to vědět! Protože však ryby žijí pod vodou a&nbsp;hledání pod vodou jest obtížnější nežli na souši, ergo: zaplatí mi za tu rybu zvlášť. Ještě jeden takový měšec a&nbsp;mohl bych zahodit žebráckou mošnu a&nbsp;koupit si otroka… Ale co bys tomu řekl, Chilone, kdybych ti byl tou radou, aby sis nekupoval otroka, nýbrž otrokyni…? Já tě znám! Vím, že budeš souhlasit…! Kdyby byla hezká, jako na příklad Eunike, sám bys při ní omládl a&nbsp;mimo to bys měl z&nbsp;ní poctivý a&nbsp;zajištěný příjem. Prodal jsem té ubohé Eunike dvě nitky ze svého vlastního starého pláště… Je hloupá, ale kdyby mi ji Petronius daroval, vzal bych ji… Ano, ano, Chilone, synu Chilonův…! Ztratil jsi otce i&nbsp;matku…! Jsi sirotek! Nuže, kup si pro potěšení aspoň otrokyni! Musí přece někde bydlit, a&nbsp;proto jí Vinitius pronajme byt, do kterého i&nbsp;ty se přitulíš; musí se obléci, a&nbsp;proto Vinitius zaplatí za její šat, a&nbsp;musí jíst, a&nbsp;proto ji bude živit. Ach, jak těžký je život! Kde jsou ty časy, kdy za obolus</span><span class="char-style-override-1"><a id="footnote-19288-255-backlink" class="footnote-link" href="#footnote-19288-255">255</a></span><span> bylo možno dostat tolik bobu se špekem, kolik bylo lze nabrat si toho do obou rukou, nebo kus kozích střev, nacpaných krví, dlouhý jako ruka dvanáctiletého pacholete…! Však hle, tu je ten zloděj Sporus! Ve vinárně se člověk nejsnáze něčeho doví!“</span></p>
			<p class="MLP-text para-style-override-1">Takto mluvě, vešel do vinárny a&nbsp;dal si přinésti korbel „tmavého“, vida však nedůvěřivý pohled domácího pána, vyšťáral zlatý peníz z&nbsp;měšce, a&nbsp;položiv jej na stůl, řekl:</p>
			<p class="MLP-text para-style-override-1">„Spore, pracoval jsem dnes se Senekou od úsvitu až do poledne a&nbsp;hle, čím mne obdařil můj přítel na cestu!“</p>
			<p class="MLP-text para-style-override-1">Kulaté oči Sporovy zakulatily se při pohledu na to ještě více a&nbsp;hned se před Chilonem octlo víno; ten pak, namočiv do něho prst, nakreslil na stůl rybu a&nbsp;řekl:</p>
			<p class="MLP-text para-style-override-1">„Víš, co to znamená?“</p>
			<p class="MLP-text para-style-override-1">„To je ryba? Nu, ryba je ryba!“</p>
			<p class="MLP-text para-style-override-1">„Jsi hloupý, ačkoli doléváš tolik vody do vína, že by se mohla v&nbsp;něm najít i&nbsp;ryba. To je symbol, který v&nbsp;řeči filosofů znamená: úsměv Štěstěny. Kdybys jej byl uhodl, byl bys i&nbsp;ty snad udělal štěstí. Měj v&nbsp;úctě filosofii, povídám ti, jinak si najdu jinou vinárnu, k&nbsp;čemuž mi můj osobní přítel Petronius už dávno radil.“</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-239" class="footnote-anchor" href="#footnote-19288-239-backlink">239</a> <span> Mimoitalská země, podrobená Římanům a spravovaná římským hodnostářem.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-240" class="footnote-anchor" href="#footnote-19288-240-backlink">240</a> <span> Starořímský vyšší úředník se soudní pravomocí, volený z&nbsp;patriciů.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-241" class="footnote-anchor" href="#footnote-19288-241-backlink">241</a> <span> V&nbsp;řeckém bájesloví trojský hrdina, nejošklivější, nejdrzejší a nejžvanivější ze všech Řeků bojujících před Trojou.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-242" class="footnote-anchor" href="#footnote-19288-242-backlink">242</a> <span> Odysseus.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-243" class="footnote-anchor" href="#footnote-19288-243-backlink">243</a> <span> Město na Kypru se slavným Afroditiným chrámem.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-244" class="footnote-anchor" href="#footnote-19288-244-backlink">244</a> <span> Stoupenec školy řeckého filozofa Aristotela.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-245" class="footnote-anchor" href="#footnote-19288-245-backlink">245</a> <span> Slavný starořecký filozof z&nbsp;5. stol. př. n. l.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-246" class="footnote-anchor" href="#footnote-19288-246-backlink">246</a> <span> Město na severním pobřeží Kréty.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-247" class="footnote-anchor" href="#footnote-19288-247-backlink">247</a> <span> Hlavní město starořímské Campanie.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-248" class="footnote-anchor" href="#footnote-19288-248-backlink">248</a> <span> Starořímské město jižně od Říma.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-249" class="footnote-anchor" href="#footnote-19288-249-backlink">249</a> <span> Starořecký název Černého moře.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-250" class="footnote-anchor" href="#footnote-19288-250-backlink">250</a> <span> Starobylé thrácké město u Černého moře.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-251" class="footnote-anchor" href="#footnote-19288-251-backlink">251</a> <span> Starořímské město ve střední Itálii u Neapole.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-252" class="footnote-anchor" href="#footnote-19288-252-backlink">252</a> <span> Pískové doly.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-253" class="footnote-anchor" href="#footnote-19288-253-backlink">253</a> <span> Třetí manželka římského císaře Augusta z&nbsp;přelomu starého a nového věku.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-254" class="footnote-anchor" href="#footnote-19288-254-backlink">254</a> <span> Cesta, silnice, ulice.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-255" class="footnote-anchor" href="#footnote-19288-255-backlink">255</a> <span> Starořecká drobná mince.</span></p>
				</div>
			</div>
		</div>
</body>
</html>