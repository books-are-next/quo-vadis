<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-40</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-39" class="MLP-uroven2-kapitola para-style-override-1">XXXIX</p>
			<p class="MLP-text-bez1radku para-style-override-1">Ursus čerpal vodu z&nbsp;cisterny, a&nbsp;vyta<a id="x.20100"></a>huje po provaze dvojí amfory, polohlasně zpíval divnou píseň lygijskou a&nbsp;přitom rozradostněnýma očima pozoroval Lygii a&nbsp;Vinitia, kteří mezi cypřiši v&nbsp;zahrádce Linově bělali se jako dvě sochy. Nejmenší vítr nepovíval jejich rouchy. Na světě se snášel zlatý a&nbsp;liliový soumrak, oni pak ve večerním klidu spolu rozmlouvali, držíce se za ruce.</p>
			<p class="MLP-text para-style-override-1">„Nemůže tě nic zlého potkati za to, Marku, že jsi opustil Antium bez vědomí Caesarova?“ ptala se Lygie.</p>
			<p class="MLP-text para-style-override-1">„Nikoli, má drahá,“ odpověděl Vinitius. „Caesar ohlásil, že se na dva dny zavře s&nbsp;Terpnem a&nbsp;bude skládati nové písně. Dělává tak často a&nbsp;pak neví o&nbsp;ničem jiném a&nbsp;ničeho si nepamatuje. Ostatně, co je mi po Caesarovi, když jsem u&nbsp;tebe a&nbsp;dívám se na tě! Příliš jsem již tesknil a&nbsp;za posledních nocí opustil mne spánek. Nejednou, když jsem si zdříml únavou, probouzel jsem se náhle s&nbsp;pocitem, že se nad tebou vznáší nebezpečí; někdy se mi zdálo, že jsem byl oloupen o&nbsp;koně, rozestavené na různých místech, kteří mne měli přivézti z&nbsp;Antia do Říma a&nbsp;na kterých jsem proletěl tu cestu tak rychle, jako nikdy žádný rychlý posel Caesarův. A&nbsp;déle jsem již bez tebe vydržeti nemohl. Příliš tě miluji, drahá, má nejdražší!“</p>
			<p class="MLP-text para-style-override-1">„Věděla jsem, že přijedeš. Dvakrát vyběhl Ursus k&nbsp;mým prosbám na Cariny a&nbsp;ptal se po tobě ve tvém domě. Linus se mi smál a&nbsp;Ursus také.“</p>
			<p class="MLP-text para-style-override-1">Opravdu, bylo patrno, že jej očekávala, poněvadž místo obvyklého tmavého roucha měla na sobě měkkou bílou stolu, z&nbsp;jejíž rozkošných záhybů vynořovaly se její ruce a&nbsp;hlava jako rozkvetlé prvosenky ze sněhu. Několik růžových sasanek zdobilo její vlasy.</p>
			<p class="MLP-text para-style-override-1">Vinitius přitiskl ústa na její ruku, načež se posadili na kamennou lavičku uprostřed divokého vína, a&nbsp;opřevše se rameny o&nbsp;sebe, odmlčeli se, hledíce k&nbsp;červánkům, jejichž poslední lesky se odrážely v&nbsp;jejich očích.</p>
			<p class="MLP-text para-style-override-1">Kouzlo tichého večera zvolna se jich zmocňovalo.</p>
			<p class="MLP-text para-style-override-1">„Jak je tu ticho a&nbsp;jak je svět krásný!“ řekl sníženým hlasem Vinitius. „Blíží se nesmírně klidná noc. Cítím se tak šťasten, jako jsem nebyl nikdy v&nbsp;životě. Rci mi, Lygie, co to jest? Nikdy jsem netušil, že by mohla býti taková láska. Domníval jsem se, že je to pouze oheň v&nbsp;krvi a&nbsp;vášeň, kdežto nyní teprve vidím, že lze milovati každou kapkou krve, každým dechem, a&nbsp;přitom cítiti takový sladký a&nbsp;neskonalý mír, jako by již zkonejšily duši Sen i&nbsp;Smrt. To je pro mne cosi nového. Dívám se na ten klid stromů a&nbsp;zdá se mi, že jest ve mně. Teprve nyní chápu, že může býti štěstí, o&nbsp;němž lidé až dosud nevěděli. Nyní teprve chápu, proč ty i&nbsp;Pomponie Grecina jste tak plny klidu… Ano…! To dává Kristus…!“</p>
			<p class="MLP-text para-style-override-1">A&nbsp;ona v&nbsp;tom okamžiku položila svoji sličnou tvář na jeho rameno a&nbsp;řekla:</p>
			<p class="MLP-text para-style-override-1">„Můj drahý Marku…“</p>
			<p class="MLP-text para-style-override-1">A&nbsp;nemohla mluviti více. Radost, vděčnost i&nbsp;vědomí, že teprve teď smí milovati, zbavily ji hlasu, ale zato naplnily oči slzami pohnutí. Vinitius, paží objav její drobné tělo, vinul ji chvíli k&nbsp;sobě, načež řekl:</p>
			<p class="MLP-text para-style-override-1">„Lygie, blahoslavena budiž chvíle, ve které jsem po prvé slyšel jméno Jeho!“</p>
			<p class="MLP-text para-style-override-1">Ona pak odpověděla tiše:</p>
			<p class="MLP-text para-style-override-1">„Miluji tě, Marku.“</p>
			<p class="MLP-text para-style-override-1">Potom oba opět zmlkli, nemohouce slova vypraviti, jak jim překypovala srdce. Na cypřiších zhasly poslední liliové odlesky a&nbsp;zahrada začala se opřádati stříbrem od měsíčního srpu.</p>
			<p class="MLP-text para-style-override-1">Za chvíli začal Vinitius mluviti:</p>
			<p class="MLP-text para-style-override-1">„Vím… Sotva jsem vešel k tobě, sotva jsem políbil tvé drahé ruce, vyčetl jsem ze tvých očí otázku, pochopil-li jsem tu božskou na­uku, kterou ty vyznáváš, a&nbsp;byl-li jsem pokřtěn. Nikoli, pokřtěn ještě nejsem, a&nbsp;víš, květe, proč? Pavel mi totiž řekl: přesvědčil jsem tě, že Bůh přišel na svět a&nbsp;nechal se ukřižovati, aby svět spasil, ale ať ve zdroji milosti obmyje tě Petr, jenž první nad tebou ruce vztáhl a&nbsp;první ti žehnal! I&nbsp;já jsem rovněž chtěl, abys ty, nejdražší, viděla můj křest a&nbsp;aby kmotrou byla mi Pomponie. Nuže, proto nejsem ještě pokřtěn, ačkoli věřím ve Spasitele i&nbsp;v&nbsp;Jeho sladké učení! Pavel mne přesvědčil, obrátil na pravou víru a&nbsp;což mohlo býti jinak? Kterak bych mohl nevěřiti, že Kristus přišel na svět, když takto mluví Petr, který byl jeho učedníkem, i&nbsp;Pavel, jemuž se zjevil? Kterak mohl bych nevěřiti, že byl Bohem, když vstal z mrtvých? Viděli Jej přece i&nbsp;v&nbsp;městě i&nbsp;u&nbsp;jezera i&nbsp;na hoře, viděli Jej lidé, jejichž ústa nepoznaly lži. Věřil jsem v&nbsp;to již od té doby, co jsem slyšel Petra v&nbsp;Ostrianu, protože jsem si řekl již tenkrát: Na celém světě by spíše každý jiný člověk mohl lháti nežli ten, jenž praví: ‚Viděl jsem.‘ Ale bál jsem se vaší nauky. Zdálo se mi, že mi tě odnímá. Domníval jsem se, že není v&nbsp;ní ani moudrosti ani krásy ani štěstí. Dnes však, když jsem ji poznal, jaký bych to byl člověk, kdybych nechtěl, aby na světě panovala pravda, a&nbsp;ne lež, láska, a&nbsp;ne nenávist, dobro, a&nbsp;ne zločin, věrnost, a&nbsp;ne nevěrnost, soucit, a&nbsp;ne pomsta! Kde by se našel ten, jenž by si toho raději nepřál a&nbsp;nechtěl tomu? A&nbsp;přece tomu učí vaše nauka! Jiná učení chtějí také spravedlnost, ale ta jediná nauka činí srdce lidské spravedlivým. A&nbsp;kromě toho je činí čistým, jako je tvé a&nbsp;Pomponiino, a&nbsp;činí je věrným, jako je tvé i&nbsp;Pomponiino. Byl bych slep, kdybych toho neviděl. Jestliže pak mimo to Bůh Kristus přislíbil život věčný a&nbsp;štěstí tak neobsáhlé, jak jen všemohoucnost boží dáti může, čeho více může si člověk ještě přáti? Kdybych se tázal Seneky, z&nbsp;jakých příčin doporučuje ctnost, když zvrácenost přináší větší štěstí, nedovedl by mi opravdu ničeho rozumného odpověděti. Ale nyní vím, proč mám být ctnostný. Proto zajisté, že dobro i&nbsp;láska vyvěrá z&nbsp;Krista, a&nbsp;pak proto, abych až mi smrt zavře oči, našel opět život, našel opět štěstí, našel opět sama sebe i&nbsp;tebe, má nejdražší…! Kterak nemilovati a&nbsp;nepřijmouti nauky, která mluví pravdu zrovna tak, jako snáší smrt? Kdo by nedával přednosti dobru přede zlem? Domníval jsem se, že ta nauka je proti štěstí, zatím však Pavel mne přesvědčil, že ona nejen ničeho neodnímá, nýbrž ještě přidává. To vše sotva se mi v&nbsp;hlavě může srovnnati, ale cítím, že tomu tak jest, jelikož jsem nikdy nebyl tolik šťasten a&nbsp;ani býti nemohl, kdybych se tě byl zmocnil násilím a&nbsp;měl ve svém domě. Řekla jsi mi před chvílí: ‚Miluji tě,‘&nbsp;– ale těch slov nebyl bych z&nbsp;tebe dostal za všecku moc Říma. Ó,&nbsp;Lygie! Rozum tvrdí, že tato nauka jest boží a&nbsp;nejlepší, srdce to cítí, a&nbsp;takovým dvěma silám kdo by odolal?“</p>
			<p class="MLP-text para-style-override-1">Lygie mu naslouchala, upřevši na něho své modré oči, podobající se při svitu měsíce mystickým květům a&nbsp;zrosené stejně jako květy.</p>
			<p class="MLP-text para-style-override-1">„Ano, Marku! Zajisté!“ řekla, mocněji tulíc hlavu k&nbsp;jeho rameni.</p>
			<p class="MLP-text para-style-override-1">A&nbsp;v&nbsp;tom okamžiku cítili se oba neskonale šťastni, neboť chápali, že kromě lásky je spojuje ještě jiná jakási moc, sladká a&nbsp;přitom i&nbsp;neobsáhlá, jejímž působením láska sama se stává čímsi nezrušitelným, co nepodléhá změnám a&nbsp;zklamání, zradě, a&nbsp;dokonce ani smrti. Jejich srdce přeplněna byla naprostou jistotou, že ať by se stalo cokoliv, oni nepřestanou se milovati a&nbsp;sobě náležeti. A&nbsp;z&nbsp;toho důvodu snášel se do jejich duše nevýslovný mír. Vinitius kromě toho cítil, že je to láska nejen čistá a&nbsp;hluboká, nýbrž zcela nová, taková, jaké svět až dosud neznal a&nbsp;dáti nemohl. Vznikla v&nbsp;jeho srdci působením všeho: i&nbsp;Lygie i&nbsp;učení Kristova i&nbsp;měsíčního světla, tiše spícího na cypřiších, i&nbsp;klidné noci do té míry, že se mu zdálo, že celý vesmír jest jí jedinou přeplněn.</p>
			<p class="MLP-text para-style-override-1">Za chvíli začal opět mluviti hlasem ztišeným a&nbsp;zachvívajícím se:</p>
			<p class="MLP-text para-style-override-1">„Budeš duší duše mé a&nbsp;budeš mi ve světě nejdražší! Budou nám společně tlouci srdce, jedna bude modlitba a&nbsp;jedna vděčnost ke Kristu! Ó,&nbsp;drahá! Spolu žíti, spolu uctívati sladkého Boha a&nbsp;věděti, že až nadejde smrt, naše oči se opět otevrou jako po blaženém snu k&nbsp;novému světlu&nbsp;– co lepšího lze si pomysliti? Divím se proto jen, že jsem toho nepochopil dříve. A&nbsp;víš, co se mi nyní zdá? Že té nauce neodolá nikdo. Za dvě nebo tři sta let přijme ji celý svět; lidé zapomenou na Joviše a&nbsp;nebude jiných bohů kromě Krista, nebude jiných chrámů kromě křesťanských. Kdo by si nepřál vlastního štěstí? Ach, vždyť jsem slyšel rozmluvu Pavlovu s&nbsp;Petroniem a&nbsp;víš, co řekl Petronius nakonec: ‚To není pro mne,‘– ale ničeho více odpověděti nedovedl.“</p>
			<p class="MLP-text para-style-override-1">„Opakuj mi slova Pavlova!“ pravila Lygie.</p>
			<p class="MLP-text para-style-override-1">„Bylo to u&nbsp;mne, večer. Petronius počal nenuceně mluviti a&nbsp;žertovati, jak to dělává vždy, a&nbsp;tehdy mu řekl Pavel: ‚Kterak můžeš, moudrý Petronie, popírati, že Kristus byl skutečně a&nbsp;že vstal z mrtvých, když jsi tenkrát nebyl na světě? Petr i&nbsp;Jan viděli Jej i&nbsp;já jsem Ho viděl na cestě do Damašku. Dříve tudíž nechť moudrost tvá prokáže, že jsme lháři, a&nbsp;teprve pak popři naše svědectví!‘ Ale Petronius odpověděl, že nezamýšlí popírati, poněvadž ví, že se děje mnoho nepochopitelných věcí, které však hodnověrnými lidmi jsou potvrzovány. Pravil však, že něco jiného jest objevení jakéhosi nového cizineckého Boha, něco jiného pak přijetí Jeho nauky. ‚Nechci věděti o&nbsp;ničem,‘&nbsp;– řekl&nbsp;– ‚co by mně mohlo pokaziti život azničiti jeho krásu. Nezáleží na tom, jsou-li naši bohové praví, ale jsou krásní, jest nám u&nbsp;nich veselo a&nbsp;můžeme žíti bezstarostně.‘ Tehdy odpověděl Pavel takto: ‚Odmítáš nauku lásky, spravedlnosti a&nbsp;milosrdenství z&nbsp;obavy před starostmi života, ale uvaž, Petronie, je-li život váš opravdu prost starostí! Ani ty, pane, aniž kdo z&nbsp;nejbohatších a&nbsp;nejmocnějších neví zajisté, zdaž usínaje večer, neprobudí se s&nbsp;rozsudkem smrti. Než rci: Kdyby Caesar vyznával učení, které přikazuje lásku a&nbsp;spravedlnost, zdaž by tvé štěstí nebylo bezpečnější? Bojíš se o&nbsp;své radosti, ale život by pak nebyl veselejší? A&nbsp;co se týče ozdoby života a&nbsp;krásy: jestliže jste vystavěli tolik nádherných chrámů ku poctě božstev zlých, mstivých, cizoložných i&nbsp;falešných, čeho byste nevykonali ku poctě jediného Boha lásky a&nbsp;pravdy? Chválíš si svůj osud, protože jsi mocný a&nbsp;žiješ v&nbsp;rozkoši. Ale mohl jsi stejně tak býti chud a&nbsp;opuštěn, třebas pocházíš ze vzácného domu, a&nbsp;tehdy by ti zajisté lépe bylo na světě, kdyby lidé vyznávali Krista. Ve vašem městě bohatí rodiče, nechtějíce se namáhati vychováváním dětí, často je vypuzují z&nbsp;domu, kteréžto děti zovou alumny. I&nbsp;ty, pane, mohl jsi býti takovým alumnem. Ale kdyby tvoji rodiče žili podle naší nauky, nemohlo by se ti to přihoditi. Kdybys dospěv mužných let, pojal za choť milovanou ženu, raději by sis přál, aby ti zůstala věrna do smrti. Ale naproti tomu hleď, co se děje u&nbsp;vás, co mrzkosti, co hanby, co kupčení je s&nbsp;manželskou věrou! Vždyť již sami se divíte, vyskytne-li se žena, které říkáte: univira. Já ti však pravím, že ty, které budou v&nbsp;srdci nositi Krista, neporuší věrnosti mužům, právě tak jako křesťanští manželé dochovají ji svým ženám. Ale vy nemůžete spoléhati ani na své vladaře, ani na své otce, ani na manželky, ani na děti, ani na služebníky. Před vámi se třese celý svět a&nbsp;vy se třesete před vlastními otroky, poněvadž víte, že mohou každé hodiny pozvednouti proti vašemu ujařmení strašlivý boj, jako již pozvedli nejednou. Jsi boháč, nevíš však, nebude-li ti zítra uloženo, abys bohatství opustil; jsi mlád, zítra však budeš musiti snad zemřít. Miluješ, čeká však na tebe zrada; máš zálibu v&nbsp;letohrádcích a&nbsp;sochách, zítra však můžeš býti vypovězen na pustinu Pandatarie; máš tisíce služebníků, zítra však mohou služebníci tvoji prolíti všecku tvou krev. A&nbsp;jestliže je tomu tak, kterak můžete býti klidni, šťastni a&nbsp;žíti v&nbsp;radostech? Zato já hlásám lásku, hlásám nauku, která přikazuje vladařům, aby milovali poddané, pánům, aby milovali otroky, otrokům, aby sloužili z&nbsp;lásky, nauku, která přikazuje konati spravedlnost a&nbsp;milosrdenství a&nbsp;nakonec slibuje nekonečnou blaženost jako nevyčerpatelné moře. Kterak tedy, Petronie, můžeš tvrditi, že tato nauka kazí život, když jej napravuje a&nbsp;když sám bys byl stokrát šťastnější a&nbsp;bezpečnější, kdyby obsáhla svět tak, jako jej obsáhlo vaše římské panování?‘ – Takto mluvil Pavel, ó,&nbsp;Lygie. A&nbsp;tehdy Petronius pravil: ‚To není pro mne,‘ a&nbsp;předstíraje, že jest ospalý, odešel, ale na odchodu řekl ještě: ‚Mně jest má Eunike milejší nežli tvé učení, Judejče, ale nechtěl bych se s&nbsp;tebou pustiti v&nbsp;zápas z&nbsp;řečniště.‘ Já však jsem naslouchal jeho slovům z&nbsp;té duše, a&nbsp;když mluvil o&nbsp;našich ženách, z plna srdce jsem zbožňoval nauku, ze které jsi vyrostla, jako vyrůstají na jaře lilie z&nbsp;kypré prsti. A&nbsp;myslil jsem si tehdy: Poppaea opustila dva manžely kvůli Neronovi, Calvie Crispinilla, Nigidie, skoro všecky, které znám, vyjímaje jedinou Pomponii, kupčily věrností a&nbsp;přísahami&nbsp;– a&nbsp;jen ta jediná, jen ta má neodejde, neoklame a&nbsp;neudusí domácího krbu, byť i&nbsp;mne oklamalo a&nbsp;opustilo vše, več jsem choval důvěru. A&nbsp;proto jsem hovořil k&nbsp;tobě v&nbsp;duchu: Čím se ti odvděčím, ne-li láskou a&nbsp;úctou? Zdaž jsi cítila, že jsem tam v&nbsp;Antiu k&nbsp;tobě hovořil a&nbsp;rozprávěl bez ustání, jako bys byla u&nbsp;mne? Stokrát více tě miluji za to, že jsi přede mnou prchla z&nbsp;domu Caesarova. Nechci ho již ani já. Nechci jeho rozkoší a&nbsp;hudby, jen tebe jedinou! Rci slovo a&nbsp;opustíme Řím, abychom se usadili někde daleko!“</p>
			<p class="MLP-text para-style-override-1">„Dobře, Marku. Psal jsi mně o&nbsp;Sicílii, kamž se i&nbsp;Aulové chtějí uchýliti na stará léta…“</p>
			<p class="MLP-text para-style-override-1">A&nbsp;Vinitius ji přerušil s&nbsp;radostí:</p>
			<p class="MLP-text para-style-override-1">„Ano, má drahá, naše statky jsou nablízku! Rozkošný to břeh, kde jest podnebí ještě sladší a&nbsp;noci ještě klidnější nežli římské, vonné a&nbsp;jasné… Tam jest život a&nbsp;štěstí, obé téměř jedno a&nbsp;totéž.“</p>
			<p class="MLP-text para-style-override-1">Pak začal blouzniti o&nbsp;budoucnosti.</p>
			<p class="MLP-text para-style-override-1">„Tam lze zapomenouti na starosti. Budeme choditi v&nbsp;hájích, mezi olivovými stromy, a&nbsp;odpočívati ve stínu. Ó,&nbsp;Lygie, jaký to život milovati tebe, spolu s&nbsp;tebou dívati se na moře, spolu s&nbsp;tebou na nebe, spolu uctívati něžného Boha, konati kolem sebe dobro a&nbsp;spravedlnost v&nbsp;míru!“</p>
			<p class="MLP-text para-style-override-1">Oba se odmlčeli, hledíce do budoucnosti; on Lygii pouze tiskl k&nbsp;sobě stále více, přičemž v&nbsp;měsíční záři zatřpytil se mu na ruce rytířský zlatý prsten. Ve čtvrti obývané chudým dělnickým lidem všecko již spalo, žádný šramot nerušil ticha.</p>
			<p class="MLP-text para-style-override-1">„Dovolíš mi, abych se vídala s&nbsp;Pomponií?“ ptala se Lygie.</p>
			<p class="MLP-text para-style-override-1">„Ano, drahá. Budeme je zváti k&nbsp;sobě do domu nebo sami jezditi k&nbsp;nim. Chceš, abychom vzali s&nbsp;sebou apoštola Petra? Je sklíčen věkem i&nbsp;prací. Také Pavel nás bude navštěvovati, obrátí Aula Plautia na pravou víru, a&nbsp;jako zakládají vojáci osady v&nbsp;odlehlých zemích, tak založíme my osadu křesťanů.“</p>
			<p class="MLP-text para-style-override-1">Lygie zdvihla ruku, a&nbsp;uchopivši dlaň Vinitiovu, chtěla na ni přitisknouti ústa, ale on začal mluviti, šeptaje, jako by se obával, že zaplaší štěstí:</p>
			<p class="MLP-text para-style-override-1">„Nikoli, Lygie, nikoli, já uctívám a&nbsp;zbožňuji tebe! Ty mi podej ruku!“</p>
			<p class="MLP-text para-style-override-1">„Miluji tě!“</p>
			<p class="MLP-text para-style-override-1">On však již přitiskl rty na její dlaně, bílé jako jasmín, a&nbsp;chvíli slyšeli pouze tlukot vlastních srdcí. Ve vzduchu nebylo nejmenšího vánku a&nbsp;cypřiše stály tak bez pohnutí, jako by rovněž zatajily dech v&nbsp;prsou…</p>
			<p class="MLP-text para-style-override-1">Pojednou bylo ticho přerušeno nenadálým, hlubokým, jako z&nbsp;podzemí vycházejícím řevem. Mráz přeběhl po těle Lygiině, Vinitius pak povstav, řekl: „To lvi řvou ve vivariích<span class="char-style-override-1"><a id="footnote-19288-406-backlink" class="footnote-link" href="#footnote-19288-406">406</a></span>…“</p>
			<p class="MLP-text para-style-override-1">A&nbsp;začali oba naslouchati. Zatím však prvnímu řevu odpověděl druhý, třetí, desátý, ze všech stran a&nbsp;čtvrtí. V&nbsp;městě bývalo někdy po několika tisících lvech, umístěných u&nbsp;různých arén, a&nbsp;mnohdy za nocí, přibližujíce se ke mřížím, a&nbsp;opírajíce o&nbsp;ně ohromné hlavy, dávali najevo tímto způsobem svůj stesk po svobodě a&nbsp;poušti. Tak začali teskniti také nyní a&nbsp;jeden druhému předávajíce hlas v&nbsp;nočním tichu, naplnili řevem celé město. Bylo v&nbsp;tom cosi nevýslovně hrozného a&nbsp;příšerného, a&nbsp;proto Lygie, jíž ony hlasy zaplašily jasné a&nbsp;klidné vidiny budoucnosti, naslouchala jim se srdcem stísněným jakousi podivnou úzkostí a&nbsp;smutkem.</p>
			<p class="MLP-text para-style-override-1">Ale Vinitius ji objal paží a&nbsp;řekl:</p>
			<p class="MLP-text para-style-override-1">„Neboj se drahá! Hry jsou blízko, a&nbsp;proto jsou všecka vivaria přeplněna.“</p>
			<p class="MLP-text para-style-override-1">Pak vešli oba do domu Linova, provázeni stále mohutnějším řevem lvím.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-406" class="footnote-anchor" href="#footnote-19288-406-backlink">406</a> <span> Obory k&nbsp;chovu zvířat.</span></p>
				</div>
			</div>
		</div>
</body>
</html>