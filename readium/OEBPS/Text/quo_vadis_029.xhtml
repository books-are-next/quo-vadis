<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-26</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-25" class="MLP-uroven2-kapitola para-style-override-1">XXV</p>
			<p class="MLP-text-bez1radku para-style-override-1">Vinitius rovněž si nedovedl vysvět<a id="x.19944"></a>liti, co se přihodilo, a&nbsp;na dně duše byl udiven neméně nežli Chilon. Že ti lidé se k&nbsp;němu samému zachovali tak, jak se zachovali, a&nbsp;místo aby se na něm pomstili za přepadení, pečlivě ošetřili jeho rány, přičítal jednak nauce, kterou vyznávali, ještě více Lygii a&nbsp;tak trochu i&nbsp;svému velikému významu. Ale jejich jednání s&nbsp;Chilonem překonávalo prostě jeho pojmy o&nbsp;lidské schopnosti odpouštěti. I&nbsp;jej bezděky napadala otázka, proč nezabili Řeka. Vždyť mohli tak učiniti beztrestně. Ursus by jej býval zakopal v&nbsp;zahradě nebo odnesl v&nbsp;noci do Tiberu, který za oněch dob nočního přepadávání, prováděného samým Caesarem, tak často vyvrhoval ráno lidská těla, že nikdo ani nezjistil, odkud se brala. Kromě toho podle Vinitia křesťané nejen mohli, nýbrž dokonce měli zabíti Chilona. Slitování nebylo sice naprosto cizí tomu světu, jemuž náležel mladý patricius. Athéňané přece vystavěli soucitu oltář a&nbsp;dlouhou dobu se vzpírali tomu, aby do Athén byl zaveden zápas gladiátorů. Stávalo se, že i&nbsp;v&nbsp;Římě dostávalo se odpuštění těm, kdož byli přemoženi, jako na příklad Kalikratus, král Bretonů, jenž upadnuv za Claudia do zajetí a&nbsp;bohatě jím opatřen, svobodně přebýval ve městě. Ale pomsta za osobní přečin připadala Vinitiovi stejně jako všem oprávněnou a&nbsp;ospravedlněnou.</p>
			<p class="MLP-text para-style-override-1">Upustiti od ní&nbsp;– to se naprosto příčilo jeho duši. Slyšel arci i&nbsp;on v&nbsp;Ostrianu, že máme milovati i&nbsp;své nepřátele, považoval to však za jakousi theorii, která v&nbsp;životě nemá významu. Ještě nyní napadalo jej, že snad Chilon nebyl zabit jen proto, že byla jakási doba svátků, nebo nějaká čtvrt měsíce, při které se neslušelo křesťanům, aby zabíjeli. Slyšel, že bývají období, ve kterých různým národům je zakázáno dokonce i&nbsp;válku zahajovati. Proč však v&nbsp;takové případnosti nebyl Řek odevzdán do rukou spravedlnosti, proč apoštol řekl, že kdyby někdo sedmkrát se dopustil viny, náleží se, aby sedmkrát mu bylo odpuštěno, a&nbsp;proč Glaukos pravil k&nbsp;Chilonovi: „Odpustiž tobě Bůh, jako ti odpouštím já“? Vždyť se Chilon proti němu dopustil nejstrašlivějšího bezpráví, jakého se člověk může dopustiti proti člověku, a&nbsp;ve Vinitiovi při pouhé myšlence na to, jak by si počínal vůči tomu, jenž by na příklad zabil Lygii, vzkypělo srdce jako vroucí voda: nebylo by muk, jimiž by ji nepomstil! A&nbsp;onen odpustil! Také Ursus odpustil, on, jenž by vskutku zcela beztrestně mohl zabíti v&nbsp;Římě, koho by chtěl, neboť by potřeboval jen zabíti krále nemorenského<span class="char-style-override-1"><a id="footnote-19288-322-backlink" class="footnote-link" href="#footnote-19288-322">322</a></span> háje a zaujmouti jeho místo. Což by člověku, jemuž podlehl Kroto, nepodlehl gladiátor, který zastává hodnost, jaké se dosahovalo pouze vraždou předchozího „krále“? Jedna byla pouze odpověď na tyto otázky. Oni nezabíjeli z&nbsp;dobroty srdce tak veliké, že podobné nebylo dosud na světě, z&nbsp;neskonalé lásky k&nbsp;lidem, která přikazovala zapomínati na sebe, na křivdy, proti nim spáchané, na své štěstí i&nbsp;své strasti&nbsp;– a&nbsp;žíti pro jiné. Jaké odměny mělo se těm lidem za to dostati, Vinitius slyšel v&nbsp;Ostrianu, ale nemohl to srovnati ve své hlavě. Naopak cítil, že ten pozemský život, spojený s&nbsp;povinností zříkati se všeho, co je dobrem a&nbsp;rozkoší, ve prospěch jiných, jistě by byl ubohý. Proto také v&nbsp;tom, co si v&nbsp;té chvíli myslil o&nbsp;křesťanech, byla vedle svrchovaného údivu i&nbsp;lítost a&nbsp;jakýsi nádech opovržení. Připadalo mu, že jsou to ovce, které dříve či později musí býti sežrány vlky; jeho římská povaha pak nebyla schopna, aby se zmohla k&nbsp;uznání vůči těm, kteří se nechávají sežrati. Nicméně bylo mu nápadno jedno: po odchodu Chilonově totiž zjasnila jakási hluboká radost všecky tváře. Apoštol přistoupil ke Glaukovi, a&nbsp;vloživ mu ruku na hlavu, řekl:</p>
			<p class="MLP-text para-style-override-1">„Kristus v&nbsp;tobě zvítězil!“</p>
			<p class="MLP-text para-style-override-1">Ten pak zvedl oči, tak důvěřivé a&nbsp;plné veselosti, jako by se na něho bylo sneslo nějaké veliké, neočekávané štěstí. Vinitius, který by byl pochopil jen radost z&nbsp;vykonané pomsty, hleděl na něho očima, rozšířenýma horečkou, jako by se díval tak trochu na pomatence. Viděl však a&nbsp;viděl nikoli bez vnitřního pobouření, jak potom Lygie přitiskla svá ústa královská na ruku tohoto člověka, který vzezřením činil dojem otroka, i&nbsp;zdálo se mu, že se pořádek tohoto světa úplně zvrací. Potom se dostavil Ursus a&nbsp;jal se vypravovati, jak doprovodil Chilona na ulici a&nbsp;jak ho prosil, aby mu odpustil, že mohl ublížiti jeho kostem, za což blahořečil apoštol i&nbsp;jemu, Crispus pak prohlásil, že je to den velikého vítězství. Zaslechnuv o&nbsp;tomto vítězství, Vinitius nadobro ztratil outek myšlenek.</p>
			<p class="MLP-text para-style-override-1">Ale když mu Lygie za chvíli podala opět ochlazující nápoj, zadržel na okamžik její ruku a&nbsp;tázal se:</p>
			<p class="MLP-text para-style-override-1">„Tedy i&nbsp;ty jsi mi odpustila?“</p>
			<p class="MLP-text para-style-override-1">„Jsme křesťané. My nesmíme chovati v&nbsp;srdci hněv.“</p>
			<p class="MLP-text para-style-override-1">„Lygie,“ řekl tehdy, „ať kdokoli je tvůj Bůh, uctím jej obětí sto volů jen proto, že je tvým!“</p>
			<p class="MLP-text para-style-override-1">Ona pak pravila:</p>
			<p class="MLP-text para-style-override-1">„Uctíš jej v&nbsp;srdci, zahoříš-li k&nbsp;němu láskou.“</p>
			<p class="MLP-text para-style-override-1">„Pouze proto, že je tvým…,“ opakoval Vinitius slabším hlasem.</p>
			<p class="MLP-text para-style-override-1">A&nbsp;přivřel víčka, poněvadž jej opět zachvátila slabost.</p>
			<p class="MLP-text para-style-override-1">Lygie odešla, ale za chvíli se vrátila, a&nbsp;stanuvši blízko, sklonila se k&nbsp;němu, aby se přesvědčila, spí-li. Vinitius vytušil její blízkost, a&nbsp;otevřev oči, usmál se; ona pak lehce mu na ně položila ruce, jako by jej chtěla přiměti, aby spal. Tehdy se ho zmocnila veliká slast, zároveň však cítil, že se jeho nemoc zhoršila. A&nbsp;bylo tomu tak opravdu. Nastala již čirá noc a&nbsp;s&nbsp;ní dostavila se i&nbsp;silnější horečka. Z&nbsp;té příčiny nemohl usnouti a&nbsp;těkal po Lygii zrakem, kamkoli sebou hnula. Chvílemi však upadal do jakéhosi polospánku, v&nbsp;němž viděl a&nbsp;slyšel vše, co se dělo kolem něho, ale ve kterém skutečnost splývala vjedno s&nbsp;horečnatými přeludy. A&nbsp;tak se mu zdálo, že na jakémsi starém, opuštěném hřbitově zvedá se v&nbsp;podobě věže chrám, ve kterém jest Lygie kněžkou. A&nbsp;nespouštěl z&nbsp;ní očí, viděl ji na vrcholu věže s&nbsp;loutnou v&nbsp;rukou, všecku ozářenu, podobající se oněm kněžkám, které za nocí prozpěvovaly hymny k&nbsp;poctě měsíce a&nbsp;které vídal na východě. On sám stoupal s&nbsp;velikou námahou po točitých schodech, aby se jí zmocnil, za ním pak se plazil Chilon, drkotaje zuby samým zděšením a&nbsp;opakuje: „Nedělej to pane; vždyť je to kněžka, za kterou se pomstí On…!“ Vinitius nevěděl, kdo byl ten On, nicméně rozuměl, že jde páchat svatokrádež, a&nbsp;cítil rovněž nesmírný strach. Ale když dostoupil až k&nbsp;ochozu, vinoucímu se kolem vrcholu věže, pojednou stanul u&nbsp;Lygie apoštol se stříbrným plnovousem a&nbsp;řekl: „Nevztahuj na ni ruky, jelikož ta náleží mně!“ A&nbsp;praviv to, začal i&nbsp;s&nbsp;ní kráčeti v&nbsp;proudu měsíčního jasu jako po cestě k&nbsp;nebi; on pak, Vinitius, vztáhnuv k&nbsp;nim ruce, začal jich snažně prositi, aby jej vzali s&nbsp;sebou.</p>
			<p class="MLP-text para-style-override-1">Tu se probudil, vzpamatoval a&nbsp;jal se dívati před sebe. Ohniště na vysokém žárovišti již slabě dohořívalo, ale vrhalo ještě dosti živou záři, oni pak seděli všichni před ohněm, ohřívajíce se, protože noc byla chladná a&nbsp;jizba dosti studená. Vinitius viděl jejich dech, vycházející z&nbsp;úst v&nbsp;podobě páry. Uprostřed seděl apoštol, u&nbsp;jeho nohou na nízkém podnoží Lygie, dále Glaukos, Crispus, Miriam a&nbsp;na kraji z&nbsp;jedné strany Ursus, z&nbsp;druhé Nazarius, Miriamin syn, mladý jinoch sličné tváře a&nbsp;dlouhých černých vlasů, které mu spadaly až na ramena.</p>
			<p class="MLP-text para-style-override-1">Lygie naslouchala, majíc oči zdviženy k&nbsp;apoštolovi, a&nbsp;všecky hlavy byly otočeny k&nbsp;němu, on pak mluvil cosi polohlasně. Vinitius začal se na něho dívati s&nbsp;jakousi pověrečnou bázní, jen nepatrně menší nežli strach, jakého zakoušel v&nbsp;horečnatých přeludech. Proletělo mu hlavou, že cítil v&nbsp;horečce pravdu a&nbsp;že ten šedivý poutník od dálných břehů opravdu mu odnímá Lygii a&nbsp;vede ji kamsi na neznámé cesty. Byl také jist, že stařec mluví o&nbsp;něm a&nbsp;snad i&nbsp;radí, kterak by ji od něho odloučil, neboť se Vinitiovi zdálo nemožno, že by někdo mohl mluviti o&nbsp;něčem jiném, a&nbsp;proto sebrav všecku duchapřítomnost, začal naslouchati slovům Petrovým.</p>
			<p class="MLP-text para-style-override-1">Ale byl svrchovaně zklamán, poněvadž apoštol mluvil opět o&nbsp;Kristu.</p>
			<p class="MLP-text para-style-override-1">„Oni žijí pouze tím jménem!“ napadlo Vinitia.</p>
			<p class="MLP-text para-style-override-1">Stařec vypravoval o&nbsp;tom, jak Kristus byl jat. Přišla tlupa a&nbsp;pochopové kněží, aby se ho zmocnili. Když se jich Spasitel ptal, koho hledají, odpověděli: „Ježíše Nazaretského!“ Leč když jim řekl: „Jáť jsem!“, padli na zemi a&nbsp;neodvažovali se zvednouti ruku na Něho a&nbsp;teprve, když otázku opakovali, zmocnili se Ho.</p>
			<p class="MLP-text para-style-override-1">Tu apoštol ustal, a&nbsp;natáhnuv ruce k&nbsp;ohni, pravil: „Noc byla chladná jako dnes, ale ve mně vzkypělo srdce i&nbsp;vytrhl jsem meč, abych Ho bránil, i&nbsp;usekl jsem ucho služebníku arciknězovu. A&nbsp;byl bych Ho bránil více nežli vlastního života, kdyby mně nebyl řekl: ‚Schovej meč svůj do pochvy! Nebudu-liž píti kalich, jejž mi dal Otec…?‘ Tehdy jej jali a&nbsp;spoutali…“</p>
			<p class="MLP-text para-style-override-1">To praviv, přiložil dlaně na čelo a&nbsp;odmlčel se, chtěje před dalším vypravováním přemoci sílu vzpomínek. Ale Ursus, nemoha vydržeti, rychle vstal, železnou tyčí rozhrábl žároviště, až se jiskry rozsypaly jako zlatý déšť a&nbsp;plamen živěji vyšlehl, načež si sedl a&nbsp;zvolal:</p>
			<p class="MLP-text para-style-override-1">„Ať by se stalo, co chtělo&nbsp;– hej…!“</p>
			<p class="MLP-text para-style-override-1">Ale pojednou ustal, protože Lygie položila mu prst na ústa. Jen hlasitě oddychoval, i&nbsp;bylo znáti, že se v&nbsp;duši všecek bouří a&nbsp;že, byť hotov byl vždy líbati chodidla apoštolova, přece jen to jediné nemůže v&nbsp;duši uznati, jak se zachoval, neboť kdyby někdo před ním ruku vztáhl na Spasitele, kdyby on s&nbsp;Ním býval té noci&nbsp;– aj, lítaly by cáry i&nbsp;z&nbsp;vojáků i&nbsp;z&nbsp;pochopů kněží i&nbsp;ze služebníků…! A&nbsp;až se mu oči zalily slzami při pouhé myšlence na to lítostí a&nbsp;spolu i&nbsp;duševní rozervaností, protože na jedné straně si pomyslil, že by nejen sám bránil Spasitele, nýbrž i&nbsp;že by mu na pomoc přivolal Lygy, siláky jako skály, na druhé straně pak, že kdyby tak učinil, projevil by vůči Spasiteli neposlušnost a&nbsp;byl by zabránil, aby vykoupen byl svět. Proto tedy nemohl se zdržeti slz.</p>
			<p class="MLP-text para-style-override-1">Za chvíli Petr, sňav dlaně s&nbsp;čela, začal vypravovati dále, ale Vinitia se opět zmocnil horečnatý polospánek. To, co nyní slyšel, popletlo se mu s&nbsp;tím, co vypravoval apoštol minulé noci v&nbsp;Ostrianu o&nbsp;onom dni, ve kterém se Kristus ukázal na břehu tiberiadského moře. Viděl tudíž široce rozlitou vodní pláň, na ní rybářskou loď a&nbsp;v&nbsp;lodi Petra a&nbsp;Lygii. On sám plul za nimi, seč byly síly, ale bolest ve zlomené ruce byla mu překážkou, aby jich dostihl. Bouře začala mu vmetávati vlny do očí i&nbsp;počal tonouti, volaje prosebným hlasem o&nbsp;pomoc. Tehdy Lygie poklekla před apoštolem, on pak otočil loď a&nbsp;natáhl k&nbsp;němu veslo, za které se on chytil, a&nbsp;tak se dostal jejich přispěním na loď a&nbsp;sklesl na její dno.</p>
			<p class="MLP-text para-style-override-1">Potom však se mu zdálo, že vstav, spatřil mnoho lidí, plujících za lodí. Vlny pokrývaly pěnou jejich hlavy; některým bylo viděti ve víru již jen ruce, ale Petr zachraňoval tonoucí přes tu chvíli a&nbsp;bral je k&nbsp;sobě na loď, která jako zázrakem nabývala větších rozměrů. Brzy ji naplnily celé zástupy, tak veliké jako ty, které se shromáždily v&nbsp;Ostrianu, a&nbsp;pak ještě větší. Vinitius se divil, jak se do ní mohly vejíti, i&nbsp;pojal jej strach, že se všichni potopí na dno. Leč Lygie začala jej chlácholiti a&nbsp;ukazovala mu na jakési světlo na dalekém břehu, k&nbsp;němuž pluli. Tu se blouznivé vidiny Vinitiovy smísily opětně s&nbsp;tím, co slyšel v&nbsp;Ostrianu z&nbsp;úst apoštolových, kterak se Kristus objevil jednou u&nbsp;jezera. Nyní tedy viděl v&nbsp;onom pobřežním světle jakousi postavu, ke které Petr namířil kormidlo. A&nbsp;dle toho, jak se k&nbsp;ní blížili, vlnobití ještě více se zmírnilo, hladina se ustalovala a&nbsp;světlo se zvětšovalo. Zástupy začaly zpívati sladký hymnus, vzduch se naplnil vůní nardu; voda hrála duhovými barvami, jako by ze dna vyhlížely růže a&nbsp;lilie, až konečně loď mírně narazila přídí na písek. Tehdy jej Lygie ujala za ruku a&nbsp;pravila: „Pojď, povedu tě!“ A&nbsp;vedla jej ke světlu.</p>
			<p class="MLP-text-bez1radku--12-0 para-style-override-1">Vinitius opět se probudil, ale jeho blouznivé vidiny zvolna se rozptylovaly a&nbsp;najednou nabyl zase vědomí o&nbsp;skutečnosti. Ještě nějakou dobu se mu zdálo, že jest u&nbsp;jezera a&nbsp;že jej obklopují davy, uprostřed nichž, sám nevěda proč, začal hledati Petronia a&nbsp;divil se, že ho nemůže vypátrati. Živé světlo od krbu, u&nbsp;něhož nebylo již nikoho, přivedlo jej k&nbsp;úplnému vzpamatování. Olivová polínka zvolna hořela nad růžovým popelem, ale zato štěpiny pinií, které patrně byly právě hozeny do žároviště, vyšlehovaly jasným plamenem a&nbsp;v&nbsp;té záři spatřil Vinitius Lygii, sedící opodál jeho lože.</p>
			<p class="MLP-text para-style-override-1">Pohled na ni dojal jej do hloubi duše. Rozpomenul se, že minulou noc strávila v&nbsp;Ostrianu a&nbsp;celý den horlivě jej ošetřovala a&nbsp;nyní, když se všichni odebrali na odpočinek, ona jediná bděla u&nbsp;jeho lože. Snadno bylo lze uhodnouti, že jistě jest unavena, poněvadž sedíc bez hnutí, měla oči zavřeny. Vinitius nevěděl, spí-li, či je-li pohroužena v&nbsp;myšlenky. Hleděl na její profil, na svěšené řasy, na ruce, složené do klína, a&nbsp;v&nbsp;jeho pohanské hlavě začalo namáhavě klíčiti poznání, že vedle nahé, sebevědomé krásy řecké a&nbsp;římské, hrdé svými tvary, jest na světě ještě jakási jiná, nová, neskonale čistá krása, ve které tkví duše.</p>
			<p class="MLP-text para-style-override-1">Nedovedl se vzchopiti k&nbsp;tomu, aby ji nazval křesťanskou, mysle však na Lygii, nemohl již jí odloučiti od nauky, kterou vyznávala. Dokonce i&nbsp;chápal, že odebrali-li se všichni ostatní na odpočinek, kdežto Lygie jediná, ona, které ublížil, bděla nad ním, tedy jistě právě proto, že ta nauka tak velí. Ale ta myšlenka, naplňující jej obdivem k&nbsp;nauce, byla mu zároveň trapnou. Byl by raději chtěl, aby Lygie tak činila z&nbsp;lásky k&nbsp;němu, pro jeho tvář, oči, pro krásné tvary, zkrátka ze všech příčin, pro které se nejednou kolem jeho krku ovíjely sněhobílé ruce řecké i&nbsp;římské.</p>
			<p class="MLP-text para-style-override-1">Náhle však ucítil, že kdyby ona byla taková jako jiné ženy, cosi by mu již u&nbsp;ní chybělo. Tu se podivil a&nbsp;sám nevěděl, co se s&nbsp;ním děje, jelikož zpozoroval, že i&nbsp;v&nbsp;něm začínají vznikati jakési nové pocity a&nbsp;nové záliby, cizí světu, v&nbsp;němž až dosud žil.</p>
			<p class="MLP-text para-style-override-1">Zatím Lygie otevřela oči a&nbsp;vidouc, že se na ni Vinitius dívá, přistoupila k&nbsp;němu a&nbsp;řekla:</p>
			<p class="MLP-text para-style-override-1">„Jsem u&nbsp;tebe.“</p>
			<p class="MLP-text para-style-override-1">A&nbsp;on odpověděl:</p>
			<p class="MLP-text para-style-override-1">„Viděl jsem ve snách tvou duši!“</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-322" class="footnote-anchor" href="#footnote-19288-322-backlink">322</a> <span> Nemorense – Caesarův letohrádek nedaleko Říma s&nbsp;posvátným Dianiným hájem, v&nbsp;němž byl strom, z&nbsp;něhož nikdo nesměl utrhnout větev; proto byl hlídán zvláštním knězem, což býval zpravidla neobyčejný silák. Pokud se ale někomu podařilo jej přemoci, nastupoval na jeho místo.</span></p>
				</div>
			</div>
		</div>
</body>
</html>