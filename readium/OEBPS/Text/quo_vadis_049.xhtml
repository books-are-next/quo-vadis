<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-46</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-45" class="MLP-uroven2-kapitola para-style-override-1">XLV</p>
			<p class="MLP-text-bez1radku para-style-override-1">Makrinus<a id="x.20233"></a>, tkadlec, do jehož domu byl Vinitius přenesen, jej omyl, opatřil oblekem a&nbsp;dal posilnění, načež mladý tribun, nabyv opět plných sil, prohlásil, že ještě téže noci zahájí další pátrání po Linovi. Makrinus, jenž byl křesťanem, potvrdil slova Chilonova, že Linus i&nbsp;se starším knězem Klemensem odebrali se do Ostriana, kde měl Petr pokřtíti celé zástupy vyznavačů nového učení. V&nbsp;městské čtvrti bylo křesťanům známo, že Linus svěřil péči nad svým domem ode dvou dní jakémusi Gaiovi. Vinitiovi bylo to důkazem, že ani Lygie, ani Ursus doma nezůstali a&nbsp;že se asi odebrali rovněž do Ostriana.</p>
			<p class="MLP-text para-style-override-1">Ta myšlenka přinesla mu velikou úlevu, Linus byl člověk starý, jemuž bylo obtížno choditi denně ze Zatibří až za odlehlou bránu nomentskou a&nbsp;vraceti se tamodtud zase na Zatibří; pravděpodobně tedy se ubytoval na těch několik dní u&nbsp;některého ze spoluvyznavačů za hradbami a&nbsp;s&nbsp;ním i&nbsp;Lygie a&nbsp;Ursus. Tím způsobem unikli požáru, který se vůbec nedostal na druhý svah Esquilina. Vinitius v&nbsp;tom všem spatřoval řízení Kristovo; ucítil nad sebou Jeho ochranu a&nbsp;se srdcem, jež překypovalo větší láskou než kdykoli jindy, přísahal Mu v&nbsp;duši, že se odvděčí celým životem za ty zjevné projevy milosti.</p>
			<p class="MLP-text para-style-override-1">Tím více však měl napilno do Ostriana. Najde opět Lygii, najde Lina, Petra a&nbsp;vezme je s&nbsp;sebou někam daleko, na kterýkoli ze svých statků, třebas na Sicílii. Řím hoří a&nbsp;za několik dní zůstane po něm jen hromada sutin! K&nbsp;čemu tedy mají tu zůstati při té pohromě a&nbsp;rozzuřeném obyvatelstvu? Tam budou obklopeni zástupem ukázněných otroků, obestře je ticho venkova a&nbsp;budou žíti pokojně, pod křídly Kristovými, žehnáni Petrem. Jen aby je nyní opět vypátral!</p>
			<p class="MLP-text para-style-override-1"><span>Nebylo to však věcí snadnou. Vinitius si pamatoval, s&nbsp;jakou námahou se dostal z&nbsp;Via Appia na Zatibří a&nbsp;jak musil obcházeti, aby pronikl ke Přístavní cestě, a&nbsp;proto si teď umínil, že obejde město ze strany opačné. Kráčeje Vítěznou cestou, mohl tam proniknouti, postupuje podél řeky až k&nbsp;mostu Aemiliovu, tamodtud pak, nechávaje stranou Pintius, podél Martova pole, vedle zahrad Pompeiových, Lukullových</span><span class="char-style-override-1"><a id="footnote-19288-441-backlink" class="footnote-link" href="#footnote-19288-441">441</a></span><span> a&nbsp;Sallustiových</span><span class="char-style-override-1"><a id="footnote-19288-442-backlink" class="footnote-link" href="#footnote-19288-442">442</a></span><span> prodrati se na Via Nomentana. Byla to cesta nejkratší, ale i&nbsp;Makrinus i&nbsp;Chilon byli tou radou, dáti se po ní. Oheň sice nezachvátil do těch dob oné části města, ale všecka náměstí i&nbsp;ulice mohly býti úplně zataraseny lidmi a&nbsp;jejich věcmi. Chilon radil, aby se dali po Ager Vaticanus</span><span class="char-style-override-1"><a id="footnote-19288-443-backlink" class="footnote-link" href="#footnote-19288-443">443</a></span><span> až k&nbsp;Porta Flaminia, tam aby přešli řeku a&nbsp;postupovali dále vně hradeb, za zahradami Aciliovými</span><span class="char-style-override-1"><a id="footnote-19288-444-backlink" class="footnote-link" href="#footnote-19288-444">444</a></span><span> k&nbsp;Porta Salaria</span><span class="char-style-override-1"><a id="footnote-19288-445-backlink" class="footnote-link" href="#footnote-19288-445">445</a></span><span>. Vinitius po chvíli váhání souhlasil s&nbsp;tou radou.</span></p>
			<p class="MLP-text para-style-override-1">Makrinus musil zůstati na stráži u&nbsp;domu, ale postaral se o&nbsp;dva mezky, kteří mohli posloužiti i&nbsp;na další cestě za Lygií. Chtěl také dodati otroka, ale Vinitius odmítl, domnívaje se, že jako se to stávalo již dříve, první oddíl praetoriánů, s&nbsp;nímž se setká cestou, podrobí se jeho rozkazům.</p>
			<p class="MLP-text para-style-override-1">A&nbsp;za chvíli oba, Vinitius a&nbsp;Chilon, vyrazili přes Pagus Janiculensis k&nbsp;Vítězné cestě. Na otevřených místech byly i&nbsp;zde tábory, pronikali však skrze ně s&nbsp;menší obtíží, poněvadž většina obyvatelů prchala k&nbsp;moři Přístavní cestou. Za branou Septimiovou<span class="char-style-override-1"><a id="footnote-19288-446-backlink" class="footnote-link" href="#footnote-19288-446">446</a></span> klusali mezi řekou a&nbsp;nádhernými zahradami Domiciinými, jejichž mohutné cypřiše rudě svítily od požáru jako od červánků při západu. Cesta se uvolňovala, jen někdy byli nuceni bojovati s&nbsp;proudem hrnoucích se venkovanů. Vinitius poháněl mezka, pokud mohl, Chilon pak jeda hned za ním, mluvil po celou cestu sám k&nbsp;sobě:</p>
			<p class="MLP-text para-style-override-1">„Hle, požár zůstal za námi a&nbsp;teď nás hřeje do zad! Ještě nikdy nebylo na této cestě v&nbsp;noci tak jasno. Ó,&nbsp;Die, nespustíš-li liják na ten požár, bude to znamením, že nemáš Říma rád. Lidská moc neuhasí toho ohně. Takové město, jemuž sloužilo Řecko a&nbsp;celý svět! A&nbsp;teď první Řek, jenž se tady namane, bude si moci pražit bob v jeho popelech! Kdo by se toho byl nadál…! A&nbsp;nebude již Říma ani římských pánů…! A&nbsp;kdo bude mít chuť chodit po spáleništi a&nbsp;hvízdat si, bude hvízdat v&nbsp;bezpečí. Ó,&nbsp;bohové, hvízdat nad takovým světovládným městem! Kdo by se toho z&nbsp;Řeků, nebo dokonce z&nbsp;barbarů byl mohl nadít…? A&nbsp;přece jen lze hvízdat, protože hromada popela, ať už zůstane po ohništi pastuchů, nebo po vyhořelém městě, je jen hromada popela, kterou dříve či později rozmetá vítr.“</p>
			<p class="MLP-text para-style-override-1">Takto rozprávěje, obracel se chvílemi ve směru požáru a&nbsp;díval se s&nbsp;tváří zlou, ale přitom i&nbsp;radostnou na ohnivou vlnu. Pak pokračoval:</p>
			<p class="MLP-text para-style-override-1">„Hyne, hyne a&nbsp;nebude ho již nikdy na zemi! Kam bude teď svět posílat své obilí, svůj olej a&nbsp;své peníze? Kdo z&nbsp;něho bude vynucovat zlato a&nbsp;slzy? Mramor nehoří, ale rozpadává se v&nbsp;ohni. Kapitol se obrátí v&nbsp;sutiny a&nbsp;Palatin v&nbsp;sutiny. Ó,&nbsp;Die, Řím byl jako pastýř a&nbsp;ostatní národové jako ovce. Když měl pastýř hlad, zaříznul si jednu z&nbsp;ovcí, snědl maso a&nbsp;tobě, otci bohů, obětoval kůži. Kdo bude teď, ó, Mrakovládný, zařezávat a&nbsp;do čí rukou vložíš pastýřský bič? Neboť Řím hoří tak hezky, jako bys jej byl zapálil ty sám bleskem.“</p>
			<p class="MLP-text para-style-override-1">„Pospěš si!“ naléhal Vinitius. „Co tam děláš?“</p>
			<p class="MLP-text para-style-override-1">„Pláči nad Římem, pane!“ odpověděl Chilon. „Takové město Jo­višovo…!“</p>
			<p class="MLP-text para-style-override-1">I&nbsp;klusali nějakou dobu mlčky, naslouchajíce hučení požáru a&nbsp;šumu ptačích křídel. Holubi, jichž mnoho hnízdilo u&nbsp;letohrádků a&nbsp;po městečkách Campanie, přitom také polní ptáci všeho druhu od moře i&nbsp;z&nbsp;okolních hor, pokládajíce patrně požárovou záplavu za sluneční záři, letěli v&nbsp;celých hejnech slepě do ohně.</p>
			<p class="MLP-text para-style-override-1">Vinitius první přerušil mlčení:</p>
			<p class="MLP-text para-style-override-1">„Kde jsi byl, když vypukl požár?“</p>
			<p class="MLP-text para-style-override-1">„Šel jsem ke svému příteli Euritiovi, pane, který měl krám u&nbsp;Velikého cirku, a&nbsp;právě jsem přemýšlel o&nbsp;Kristově učení, když se tu začalo volat: ‚Hoří!‘ Lidé se sběhli kolem cirku, aby se zachránili, a&nbsp;pak ze zvědavosti, ale když plameny zachvátily celý cirk a&nbsp;kromě toho se začaly ukazovat zároveň i&nbsp;na jiných místech, bylo třeba pomyslit na vlastní spásu.“</p>
			<p class="MLP-text para-style-override-1">„Viděl jsi lidi, kteří házeli pochodně do domů?“</p>
			<p class="MLP-text para-style-override-1">„Čeho všeho jsem já neviděl, vnuku Aeneův! Viděl jsem lidi, kteří si razili cestu v&nbsp;tlačenici meči; viděl jsem bitky a&nbsp;na dlažbě rozšlapané vnitřnosti lidské. Ach, pane, kdyby ses na to díval, myslil bys, že města dobyli barbaři a&nbsp;že pořádají řež! Lidé kolem volali, že nastal konec světa. Někteří ztratili hlavy nadobro, a&nbsp;vzdavše se útěku, bezmyšlenkovitě čekali, až je obchvátí plameny. Jiní byli zachváceni šílenstvím, jiní zase řvali zoufalstvím, ale viděl jsem i&nbsp;takové, kteří řvali radostí, neboť je na světě mnoho zlých lidí, pane, kteří nedovedou si vážit dobrodiní vašeho mírného panování a&nbsp;těch spravedlivých zákonů, na jejichž základě vy všecko berete těm, co mají, a&nbsp;přivlastňujete si to. Lidé se neumějí spřátelit s&nbsp;vůlí bohů!“</p>
			<p class="MLP-text para-style-override-1">Vinitius byl příliš zaujat vlastními myšlenkami, aby vystihl uštěpačnost, utajenou ve slovech Chilonových. Děsivá hrůza jímala jej při pouhé myšlence, že se Lygie mohla octnouti uprostřed onoho víru, v&nbsp;těch strašlivých ulicích, na nichž byly rozšlapávány lidské vnitřnosti. A&nbsp;tak přesto, že se již přinejmenším desetkrát vyptával Chilona na všecko, co ten mohl viděti, obrátil sek němu ještě jednou:</p>
			<p class="MLP-text para-style-override-1">„A&nbsp;viděl jsi je na Ostrianu vlastníma očima?“</p>
			<p class="MLP-text para-style-override-1">„Viděl jsem, synu Venušinu, viděl dívku, dobrého Lyga, svatého Lina a&nbsp;apoštola Petra.“</p>
			<p class="MLP-text para-style-override-1">„Před požárem?“</p>
			<p class="MLP-text para-style-override-1">„Před požárem, Mithro<span class="char-style-override-1"><a id="footnote-19288-447-backlink" class="footnote-link" href="#footnote-19288-447">447</a></span>!“</p>
			<p class="MLP-text para-style-override-1">Ale v&nbsp;duši Vinitiově vzklíčila pochybnost, nelže-li Chilon, a&nbsp;proto zastaviv mezka, pohlédl na starého Řeka vyhrůžně a&nbsp;ptal se:</p>
			<p class="MLP-text para-style-override-1">„Co jsi tam dělal ty?“</p>
			<p class="MLP-text para-style-override-1">Chilon upadl do rozpaků. Jemu jako mnohým lidem sice se zdálo, že se zkázou Říma nadchází i&nbsp;konec římské vlády, ale tentokrát byl s&nbsp;Vinitiem sám a&nbsp;sám a&nbsp;rozpomenul se, že bylo mu zakázáno od něho pod hrozným trestem slíditi po křesťanech, zvláště po Linovi a&nbsp;Lygii.</p>
			<p class="MLP-text para-style-override-1">„Pane,“ řekl, „proč mi nevěříš, že je mám rád? Tak jest, byl jsem na Ostrianu, poněvadž jsem napolo křesťanem. Pyrrho mne naučil, abych si více vážil šlechetnosti nežli filosofie, a&nbsp;proto stále více lnu k&nbsp;lidem šlechetným. A&nbsp;kromě toho, pane, jsem chud, a&nbsp;když ty, Joviši, jsi meškal v&nbsp;Antiu, často jsem zmíral hlady nad knihami; sedával jsem tudíž u&nbsp;zdi Ostriana, jelikož křesťané, ačkoli jsou sami chudí, dávají více almužen nežli všichni ostatní obyvatelé Říma dohromady.“</p>
			<p class="MLP-text para-style-override-1">Ten důkaz zdál se Vinitiovi postačitelným, a&nbsp;ptal se tedy méně hrozivě:</p>
			<p class="MLP-text para-style-override-1">„A&nbsp;nevíš, kam se na tu dobu ubytoval Linus?“</p>
			<p class="MLP-text para-style-override-1">„Jednou jsi mne, pane, hrozně ztrestal za zvědavost,“ odpověděl Řek.</p>
			<p class="MLP-text para-style-override-1">Vinitius ztichl i&nbsp;klusali dále.</p>
			<p class="MLP-text para-style-override-1">„Pane,“ řekl Chilon za chvíli, „nebyl bys našel dívku, nebýt mne. Jestliže však ji opět nalezneme, nezapomeneš na chudého mudrce?“</p>
			<p class="MLP-text para-style-override-1">„Dostaneš dům s&nbsp;vinicí u&nbsp;Amerioly<span class="char-style-override-1"><a id="footnote-19288-448-backlink" class="footnote-link" href="#footnote-19288-448">448</a></span>,“ odpověděl Vinitius.</p>
			<p class="MLP-text para-style-override-1">„Díky tobě, Herkule! S&nbsp;vinicí…? Díky tobě! Ó,&nbsp;ano! S&nbsp;vinicí!“</p>
			<p class="MLP-text para-style-override-1">Míjeli nyní pahorky vatikánské, které požárem zářily rudě, ale za naumachií zabočili napravo, aby až přejedou vatikánská pole, dostali se k&nbsp;řece, a&nbsp;přepravíce se přes ni, dorazili do Porta Flaminia. Pojednou zarazil Chilon mezka a&nbsp;řekl:</p>
			<p class="MLP-text para-style-override-1">„Pane, mám znamenitý nápad!“</p>
			<p class="MLP-text para-style-override-1">„Mluv!“ odpověděl Vinitius.</p>
			<p class="MLP-text para-style-override-1">„Mezi pahorkem janiculským a&nbsp;Vatikánem, za zahradami Agrip­povými, jsou podzemí, ze kterých byl dobýván písek a&nbsp;kamení pro stavbu cirku Neronova. Poslyš mne, pane! Poslední dobou židé, jichž je na Zatibří mnoho, jak víš, začali krutě pronásledovat křesťany. Pamatuješ se, že již za božského Claudia byly tam takové nepokoje, že Caesar byl nucen vyhnat židy z&nbsp;Říma. Dnes, když se vrátili a&nbsp;– díky ochraně Augustině&nbsp;– cítí se bezpečni, tím drzeji vystupují proti křesťanům. Vím to, viděl jsem to! Žádný edikt proti křesťanům nebyl vydán, ale židé je obviňují před praefektem města, že vraždí děti, uctívají osla a&nbsp;hlásají nauku neuznanou senátem, kdežto oni sami je týrají a&nbsp;modlitebny napadají tak zuřivě, že se křesťané musí před nimi skrývat.“</p>
			<p class="MLP-text para-style-override-1">„Nuže, co chceš říci?“ ptal se Vinitius.</p>
			<p class="MLP-text para-style-override-1">„To, pane, že synagogy jsou zcela volně otevřeny na Zatibří, kdežto křesťané, chtějí-li uniknout pronásledování musí se modlit potají a&nbsp;scházejí se ve zpustlých kolnách za městem nebo v&nbsp;arenariích. Ti, kdož bydlí na Zatibří, vybrali si právě toto arenarium, které povstalo za příčinou stavby cirku a&nbsp;různých domů podél Tibru. Teď, když hyne město, jistě se vyznavači Kristovi modlí. Najdeme jich nespočetné množství v&nbsp;podzemích, a&nbsp;proto ti radím, pane, abychom tam cestou vstoupili.“</p>
			<p class="MLP-text para-style-override-1">„Vždyť jsi říkal, že se Linus odebral do Ostriana!“ zvolal nevrle Vinitius.</p>
			<p class="MLP-text para-style-override-1">„A&nbsp;ty jsi mi slíbil dům s&nbsp;vinicí u&nbsp;Amerioly,“ odpověděl Chilon. „Nuže, chci hledat dívku všude, kde ji doufám najít. Po vypuknutí požáru mohli se vrátit na Zatibří… Mohli obejít město, jako je v&nbsp;této chvíli obcházíme my. Linus má dům, snad tedy chtěl být blíže domu, aby spatřil, nezachvátí-li požár také tuto čtvrt. Vrátíli-li se, pak ti přísahám, pane, u&nbsp;Persefony<span class="char-style-override-1"><a id="footnote-19288-449-backlink" class="footnote-link" href="#footnote-19288-449">449</a></span>, že je najdeme při modlitbách v&nbsp;podzemí, a&nbsp;bude-li nejhůř, dopídíme se o&nbsp;nich zpráv.“</p>
			<p class="MLP-text para-style-override-1">„Máš pravdu&nbsp;– nuže, veď!“ řekl tribun.</p>
			<p class="MLP-text para-style-override-1">Chilon nerozmýšleje se, zabočil vlevo, k&nbsp;pahorku. Na chvíli jim zahalil požár svah onoho pahorku tak, že ačkoli blízké vyvýšeniny byly ve světle, oni sami se octli ve stínu. Minuvše cirk, zabočili ještě vlevo a&nbsp;vjeli do jakéhosi úvozu, ve kterém byla úplná tma. Ale v&nbsp;těch temnotách spatřil Vinitius roje kmitajících se lucerniček.</p>
			<p class="MLP-text para-style-override-1">„To jsou oni!“ řekl Chilon. „Dnes jich bude více než kdykoli jindy, protože ostatní modlitebny vyhořely nebo jsou plny kouře jako celé Zatibří.“</p>
			<p class="MLP-text para-style-override-1">„Ano, slyším zpěvy!“ řekl Vinitius.</p>
			<p class="MLP-text para-style-override-1">Vskutku, ze tmavého otvoru úvozu dolétaly zpívající hlasy lidské, lucerničky pak se v&nbsp;něm ztrácely jedna za druhou. Ale z&nbsp;postranních úvozů vynořovaly se stále nové postavy tak, že po nějaké době Vinitius i&nbsp;Chilon octli se uprostřed celé skupiny lidí.</p>
			<p class="MLP-text para-style-override-1">Chilon se šoural z&nbsp;mezka, a&nbsp;pokynuv na výrostka, jenž kráčel vedle něho, řekl k&nbsp;němu:</p>
			<p class="MLP-text para-style-override-1">„Jsem Kristovým knězem a&nbsp;biskupem. Podrž nám mezky a&nbsp;do­staneš ode mne požehnání a&nbsp;odpuštění hříchů.“</p>
			<p class="MLP-text para-style-override-1">Pak nečekaje na odpověď, vstrčil mu do ruky otěže, sám pak se připojil s&nbsp;Vinitiem ke jdoucí skupině.</p>
			<p class="MLP-text para-style-override-1">Za chvíli vešli do podzemí a&nbsp;ubírali se za mdlé záře lucerniček tmavou chodbou, dokud nedorazili do prostrané jeskyně, ze které dle všeho byl dříve dobýván kámen, poněvadž stěny byly utvořeny z&nbsp;čerstvých ploch po vylámaných kvádrech.</p>
			<p class="MLP-text para-style-override-1">Bylo tam více světla nežli na chodbě, protože vedle kahanců a&nbsp;lucerniček hořely pochodně. Při jejich záři spatřil Vinitius celý dav klečících lidí s&nbsp;rukama vysoko vztaženýma. Lygie, apoštola Petra ani Lina nemohl nikde spatřiti, zato však jej kolem dokola obklopovaly velebné a&nbsp;vzrušené tváře. Na některých bylo zřejmo očekávání, úzkost i&nbsp;naděje. Lesk se odrážel v&nbsp;bělmech zvedajících se očí, pot splýval po čelech, bledých jako křída; někteří zpívali písně, jiní horečně opakovali jméno Ježíšovo, někteří se bili v&nbsp;prsa. Na všech bylo znáti, že každým okamžikem čekají na cosi kromobyčejného.</p>
			<p class="MLP-text para-style-override-1">Vtom písně ztichly a&nbsp;nad shromážděním, ve výklenku povstalém po odstranění ohromného balvanu, ukázal se Crispus, Vinitiovi známý, s&nbsp;tváří jako zpola při vědomí, bledou, fanatickou a&nbsp;přísnou. Oči se k&nbsp;němu obrátily, jako by všichni čekali na slova osvěžení a&nbsp;naděje, on pak, učiniv nad shromážděním znamení kříže, začal mluviti rychlým a&nbsp;skoro křiku se podobajícím hlasem:</p>
			<p class="MLP-text para-style-override-1">„Litujte svých hříchů, neboť chvíle nadešla! Hle, na město zločinu a&nbsp;neřesti, na nový Babylon seslal Pán ničivý oheň! Odbila hodina soudu, hněvu a&nbsp;pohromy…! Pán opověděl příchod a&nbsp;spatříte Jej! Ale nepřijde již jako Beránek, jenž obětoval krev za hříchy vaše, nýbrž jako hrozný soudce, který ve spravedlnosti Své do propasti pohrouží hříšníky a&nbsp;nevěrné… Běda světu, běda hříšníkům, neboť nebude již pro ně slitování…! Vidím Tě, Kriste! Hvězdy padají na zemi jako déšť, slunce se zatmívá, země se otvírá do propastí a&nbsp;nebožtíci vstávají&nbsp;– Ty pak přicházíš za hlaholu trub a&nbsp;uprostřed zástupů andělských, za hřmění a&nbsp;blesků! Vidím a&nbsp;slyším Tě, ó, Kriste!“</p>
			<p class="MLP-text para-style-override-1">Zde se odmlčel, a&nbsp;zvednuv tvář, zahleděl se, jak se zdálo, na cosi dalekého a&nbsp;strašlivého. Ale vtom se v&nbsp;podzemí ozval dunivý rachot, jeden, druhý, desátý. To v&nbsp;hořícím městě začaly se řítiti s&nbsp;praskotem celé ulice prohořelých domů. Ale většina křesťanů pokládala ty ohlasy za zjevný projev, že hrozná hodina nastává, poněvadž víra v&nbsp;brzký, opětný příchod Kristův i&nbsp;v&nbsp;konec světa byla beztak mezi nimi rozšířena, nyní pak ještě ji posilnil požár města. Proto také strach před Bohem zmocnil se shromážděných. Četné hlasy jaly se opakovati: „Den soudu…! Hle, přichází!“ Někteří si rukama zakrývali tváře, jsouce přesvědčeni, že se země co nevidět zatřese v&nbsp;základech a&nbsp;z&nbsp;jejího jícnu že vyjdou pekelné šelmy, aby se vrhly na hříšníky. Jiní volali: „Kriste, smiluj se! Vykupiteli, budiž milostiv…!“&nbsp;– jiní hlasitě se vyznávali ze hříchů, konečně jiní se vrhali sobě do náruči, aby v&nbsp;té děsné chvíli měli nějaká blízká srdce u&nbsp;sebe.</p>
			<p class="MLP-text para-style-override-1">Než byli i&nbsp;tací, jejichž tváře jako obestřené nebeskou blažeností, plné nadpozemských úsměvů, nejevily strachu. Na několika místech se ozval povyk: to lidé v&nbsp;náboženském zanícení začali vykřikovati nesrozumitelná slova nesrozumitelnými jazyky. Kdosi ze tmavého kouta sluje zvolal: „Probuď se, kdo spíš!“ Nade všemi vynikal hlas Crispův: „Bděte! Bděte!“</p>
			<p class="MLP-text para-style-override-1">Chvílemi se však snášelo mlčení, jako by všichni, tajíce dech v&nbsp;prsou, čekali na to, co se stane. A&nbsp;tehdy bylo slyšeti vzdálené dunění městských čtvrtí, rozpadávajících se v&nbsp;trosky, po němž se opět ozývaly nářky, povyk a&nbsp;volání: „Vykupiteli, smiluj se!“ Chvílemi začínal Crispus mluviti a&nbsp;volal: „Zřekněte se pozemských statků, neboť záhy nebudete míti půdy pod nohama! Zřekněte se pozemské lásky, neboť Pán zatratí ty, kdož více milovali ženy a&nbsp;děti nežli Jej! Běda tomu, jenž měl stvoření ve větší lásce nežli Stvořitele! Běda boháčům! Běda rozmařilcům! Běda prostopášníkům! Běda muži, ženě i&nbsp;dítěti…!“</p>
			<p class="MLP-text para-style-override-1">Náhlé zadunění, silnější nežli ta předcházející, otřáslo kamenným lomem. Všichni padli k&nbsp;zemi, natahujíce ruce v&nbsp;podobě kříže, aby se tímto znamením chránili proti zlým duchům. Nastalo ticho, ve kterém bylo jen slyšeti zrychlené oddychování, šepoty plné úzkosti: „Ježíš, Ježíš, Ježíš!“&nbsp;– tu i&nbsp;tam pláč dětí. A&nbsp;vtom nad tím ležícím, lidským davem řekl jakýsi klidný hlas:</p>
			<p class="MLP-text para-style-override-1">„Pokoj s&nbsp;vámi!“</p>
			<p class="MLP-text para-style-override-1">Byl to hlas apoštola Petra, který před chvílí vstoupil do jeskyně. Při zvuku jeho slov minul strach v&nbsp;jediném okamžiku, jako míjí strach stáda, v&nbsp;němž se objevil pastýř. Lidé se pomalu zvedali se země, ti bližší se začali hrnouti k&nbsp;jeho kolenům, jako by hledali ochranu pod jeho křídly, on pak vztáhl nad nimi ruce a&nbsp;pravil:</p>
			<p class="MLP-text para-style-override-1">„Proč se strachujete v&nbsp;srdcích? Kdo z&nbsp;vás tuší, co jej může potkati, nežli nadejde hodina? Pán ztrestal ohněm Babylon, ale nad vámi, kteří jste očištěni křtem a&nbsp;jejichž hříchy byly vykoupeny krví Beránka, bude milosrdenství Jeho i&nbsp;zemřete se jménem Jeho na rtech svých. Pokoj s&nbsp;vámi!“</p>
			<p class="MLP-text para-style-override-1">Po hrozivých a&nbsp;nemilosrdných slovech Crispových padla slova Petrova na přítomné jako balzám. Místo boží bázně ovládla duše boží láska. Ti lidé nalezli Krista, jakého si zamilovali z&nbsp;vypravování apoštolských, tudíž nikoli nelítostného soudce, nýbrž sladkého a&nbsp;trpělivého Beránka, jehož milosrdenství stokrát převyšovalo lidskou zlobu. Pocit úlevy snesl se na celé shromáždění a&nbsp;útěchou, jakož i&nbsp;vděčností k&nbsp;apoštolovi překypovala srdce. Hlasy s&nbsp;různých stran začaly volati: „Jsme ovce tvé, pas nás!“ Ti bližší pak říkali: „Neopouštěj nás za dnů pohromy!“ I&nbsp;klekali u&nbsp;jeho kolenou, což vida Vinitius, přistoupil, uchopil okraj jeho pláště, a&nbsp;skloniv hlavu, řekl:</p>
			<p class="MLP-text para-style-override-1">„Pane, zachraň mne! Hledal jsem Lygii v kouři požáru a&nbsp;v&nbsp;tísnícím se davu lidí, ale nikde jsem jí nalézti nemohl. Věřím však, že ty mi ji můžeš vrátiti!“</p>
			<p class="MLP-text para-style-override-1">Petr vložil mu ruku na hlavu.</p>
			<p class="MLP-text para-style-override-1">„Doufej,“ pravil, „a následuj mne!“</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-441" class="footnote-anchor" href="#footnote-19288-441-backlink">441</a> <span> Mocný Říman z&nbsp;1. stl. př. n. l., zakladatel nádherných sadů ve starém Římě.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-442" class="footnote-anchor" href="#footnote-19288-442-backlink">442</a> <span> Slavný římský dějepisec z&nbsp;1. st. n. l. Byl v&nbsp;Caesarových službách, zejména jako správce Numidie (provincie v&nbsp;severní Africe).</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-443" class="footnote-anchor" href="#footnote-19288-443-backlink">443</a> <span> Vatikánská pole.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-444" class="footnote-anchor" href="#footnote-19288-444-backlink">444</a> <span> Starořímský vojevůdce z&nbsp;1. stol. př. n. l.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-445" class="footnote-anchor" href="#footnote-19288-445-backlink">445</a> <span> Solná brána.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-446" class="footnote-anchor" href="#footnote-19288-446-backlink">446</a> <span> Jméno jednoho z&nbsp;předních římských rodů.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-447" class="footnote-anchor" href="#footnote-19288-447-backlink">447</a> <span> Perský bůh uctívaný i v&nbsp;Římě.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-448" class="footnote-anchor" href="#footnote-19288-448-backlink">448</a> <span> Starořímské městečko ve střední Itálii.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-449" class="footnote-anchor" href="#footnote-19288-449-backlink">449</a> <span> Bohyně podsvětí a smrti.</span></p>
				</div>
			</div>
		</div>
</body>
</html>