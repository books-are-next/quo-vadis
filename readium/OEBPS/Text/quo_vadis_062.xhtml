<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-59</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-58" class="MLP-uroven2-kapitola para-style-override-1">LVIII</p>
			<p class="MLP-text-bez1radku para-style-override-1">Třídenní déšť, v&nbsp;Římě výjimečný zjev za léta, a&nbsp;krupobití, dostavující se proti přirozenému pořádku nejen ve dne a&nbsp;za večerů, nýbrž i&nbsp;v&nbsp;noci, přerušily hry. Lid se začal strachovati. Byla předpovídána neúroda pro vinice, a&nbsp;když jednou v&nbsp;poledne srazil blesk na Kapitolu bronzovou sochu Cereřinu, byly nařízeny oběti ve chrámu Joviše Salvatora. Kněží Cereřini dali do oběhu pověst, že hněv bohů obrátil se na město pro příliš liknavou výměru trestu proti křesťanům; proto se davy začaly domáhati toho, aby bez ohledu na počasí bylo pokračování her urychleno, a&nbsp;radost jala celý Řím, když bylo konečně ohlášeno, že po třech dnech přestávky začne „ludus“ nanovo.</p>
			<p class="MLP-text para-style-override-1">Zatím se vrátilo i&nbsp;pěkné počasí. Amfitheatr od úsvitu do noci naplnil se tisíci lidu, Caesar pak se rovněž brzy dostavil s&nbsp;vestálkami i&nbsp;dvorem. Podívaná měla započíti bojem křesťanů mezi sebou, a&nbsp;ti byli za tím účelem přestrojeni za gladiátory a&nbsp;dána jim všeliká zbraň, jaká sloužila zápasníkům z&nbsp;povolání k&nbsp;útočnému i&nbsp;obrannému boji. Ale zde se dostavilo zklamání. Křesťané odhodili do písku sítě, vidlice, kopí i&nbsp;meče, naproti tomu však se začali vzájemně objímati a&nbsp;povzbuzovati k&nbsp;vytrvalosti v&nbsp;mukách i&nbsp;smrti. Tehdy ovládl všechna srdce davů hluboký pocit urážky a&nbsp;rozhořčenost. Jedni jim vytýkali malomyslnost a&nbsp;zbabělost, druzí tvrdili, že se nechtějí zúmysl­ně potýkati z&nbsp;nenávisti k&nbsp;lidu proto, aby jej připravili o&nbsp;radost, jakou obyčejně vyvolává pohled na statečnost. Konečně z&nbsp;rozkazu Caesarova byli na ně puštěni praví gladiátoři, kteří je, klečící a&nbsp;bezbranné, pobili ve mžiku.</p>
			<p class="MLP-text para-style-override-1">Ale po odstranění mrtvol přestala býti podívaná obrazem boje a&nbsp;změnila se v&nbsp;řadu mytologických výjevů, jak si je vymyslil sám Caesar. A&nbsp;tak byl spatřen Herkules, hořící živým ohněm na hoře <span>Oeta</span><span class="char-style-override-1"><a id="footnote-19288-502-backlink" class="footnote-link" href="#footnote-19288-502">502</a></span><span>. Vinitius se zachvěl při myšlence, že pro úlohu Herkulovu byl snad určen Ursus, ale patrně ještě nedošlo na věrného služebníka Lygiina, poněvadž na hranici se octl v&nbsp;plamenech nějaký jiný, Vinitiovi zcela neznámý křesťan. Zato však v&nbsp;následujícím obraze Chilon, jehož Caesar nechtěl zprostiti povinnosti, aby byl přítomen představení, spatřil lidi, jemu známé. Byla předvedena smrt Daidalova a&nbsp;Ikarova.</span><span class="char-style-override-1"><a id="footnote-19288-503-backlink" class="footnote-link" href="#footnote-19288-503">503</a></span><span> V&nbsp;úloze Daidalově vystupoval Euritius, týž stařec, který načrtl svého času Chilonovi obrazec ryby, kdežto v&nbsp;úloze Ikarově jeho syn Quartus. Oba dva byli pomocí zvláštního strojního zařízení vytaženi do ohromné výše a&nbsp;pak náhle shozeni do arény, při čemž mladý Quartus dopadl tak blízko císařského pódia, že krví zbrotil nejen vnitřní výzdobu, nýbrž i&nbsp;opěradlo, vycpané nachovou látkou. Chilon pádu neviděl, protože zavřel oči, slyšel jen dutý náraz těla, a&nbsp;když za chvíli spatřil krev hned blízko sebe, div neomdlel po druhé. Ale obrazy se rychle střídaly. Pohlavně hnusné mučení panen, znásilňovaných před smrtí gladiátory, přestrojenými za zvířata, rozradovala srdce davů. Byly viděny kněžky Kybelininy a&nbsp;Cereřiny, byly viděny Danaidy, byla viděna Dirke</span><span class="char-style-override-1"><a id="footnote-19288-504-backlink" class="footnote-link" href="#footnote-19288-504">504</a></span><span> a&nbsp;Pasifaé</span><span class="char-style-override-1"><a id="footnote-19288-505-backlink" class="footnote-link" href="#footnote-19288-505">505</a></span><span>; konečně byla viděna nedospělá děvčátka, rozsápávána divokými koňmi. Lid provázel potleskem stále nové nápady Caesara, který hrd jimi a&nbsp;blažen potleskem, nesnímal nyní smaragdu s oka ani na okamžik, prohlížeje si bílá těla, drásaná železem, a&nbsp;křečovitě sebou trhající oběti. Byly však předváděny obrazy z&nbsp;dějin města. Po pannách byl viděn Mucius Scae­vola</span><span class="char-style-override-1"><a id="footnote-19288-506-backlink" class="footnote-link" href="#footnote-19288-506">506</a></span><span>,&nbsp;jehož ruka, připevněná </span>ke trojnožce s&nbsp;ohněm, naplnila amfitheatr zápachem spalovaného masa, ale který jako pravý Scaevola stál bez jediného stenu, s&nbsp;očima vysoko zdviženýma a&nbsp;s&nbsp;šepotem modlitby na zčernalých rtech. Když byl doražen a&nbsp;jeho tělo odvlečeno do spoliaria, nastala obvyklá polední přestávka v&nbsp;představení. Caesar společně s&nbsp;vestálkami a&nbsp;Augustiany opustil amfitheatr a&nbsp;odebral se do obrovského šarlatového, zvláště postaveného stanu, v&nbsp;němž bylo pro něho a&nbsp;pro hosty připraveno skvělé „prandium“. Davy následovaly většinou jeho příkladu, a&nbsp;vyvalivše se ven, uvelebovaly se v&nbsp;malebných skupinách kolem stanu, aby dopřály odpočinku údům, znaveným od dlouhého sedění, a&nbsp;požily jídla, která z&nbsp;milosti Caesarovy hojně roznášeli otroci. Jen ti nejzvědavější, opustivše sedadla, sestoupili do samé arény, a&nbsp;dotýkajíce se prsty písku, lepkavého krví, rozprávěli jako znalci a&nbsp;milovníci o&nbsp;tom, co bylo již provedeno a&nbsp;k&nbsp;čemu ještě mělo dojíti. Brzy však odešli i&nbsp;rozprávěči, aby nezmeškali hostiny; zůstalo jen několik lidí, které zadržela nikoli zvědavost, nýbrž soucit s&nbsp;příštími obětmi.</p>
			<p class="MLP-text para-style-override-1">Ti se skryli buď v&nbsp;odděleních, nebo na nižších místech; zatím však urovnána aréna a&nbsp;začalo se na ní s&nbsp;kopáním jam, jedné vedle druhé, v&nbsp;řadách, po celé kruhovité ploše, od obvodu k&nbsp;obvodu, takže jejich poslední řada vedena byla několik kroků od Caesarova pódia. Zvenčí od cirku dolétalo hlučení lidu, jásot i&nbsp;potlesk, kdežto zde s&nbsp;horečným spěchem konaly se přípravy pro jakési nové mučení.</p>
			<p class="MLP-text para-style-override-1">Pojednou se otevřela cunicula a&nbsp;ze všech otvorů, vedoucích do arény, začaly býti vyháněny zástupy nahých křesťanů, nesoucích kříže na ramenou. Zahemžilo se to jimi po celém amfitheatru. Chvátali starci, shrbení pod tíhou dřevěných klád, vedle nich muži v&nbsp;rozkvětu sil, ženy s&nbsp;rozpuštěnými vlasy, jimiž se snažily zakrýti svoji nahotu, nedospělí hoši i&nbsp;zcela malé děti. Kříže byly většinou ověnčeny kvítím jako oběti. Zřízenci cirku, šlehajíce do nešťastníků biči, nutili je, aby kladli kříže vedle připravených jam a&nbsp;aby sami se postavili u&nbsp;nich do řady. Takovým způsobem měli zahynouti ti, kterých nebylo možno v&nbsp;prvním dni her vyštvati na pospas psům a&nbsp;divokým zvířatům. Teď se na ně sápali černí otroci, a&nbsp;kladouce oběti naznak na klády, začali jim přibíjeti ruce na příční trámy, horlivě a&nbsp;rychle, aby lid, až se vrátí po přestávce, zastihl již všecky kříže vztyčeny.</p>
			<p class="MLP-text para-style-override-1">Po celém amfitheatru se nyní rozlehlo bušení kladiv, jehož ozvěna zaznívala ve vyšších řadách a&nbsp;pronikla až na místo, obklopující amfitheatr, i&nbsp;ke stanu, ve kterém častoval Caesar vestálky a&nbsp;společníky. Tam se pilo víno, tropily se žerty z&nbsp;Chilona a&nbsp;šeptala se podivná slova do uší Vestiných kněžek, v&nbsp;aréně pak usilovně se pracovalo, hřeby se hroužily do rukou i&nbsp;nohou křesťanů, lomozily lopaty, které zasypávaly zemí jámy, do nichž byly kříže vsazovány.</p>
			<p class="MLP-text para-style-override-1">Avšak mezi obětmi, na něž mělo dojíti teprve za chvíli, byl Crispus. Lvi neměli kdy, aby jej rozsápali, a&nbsp;proto byl mu určen kříž; on pak, vždy připraven na smrt, radoval se myšlenkou, že přichází jeho hodina. Vypadal dnes jinak, poněvadž jeho vychrtlé tělo bylo úplně nahé, pouze břečtanová páska mu zakrývala kyčle, na hlavě pak měl věnec z&nbsp;růží. Ale v&nbsp;očích se mu bez ustání leskla táž nezlomná energie, táž přísná a&nbsp;fanatická tvář vynořovala se pod věncem. Nezměnilo se ani jeho srdce, neboť jako kdysi v&nbsp;cuniculu hrozil božím hněvem spolubratrům, zašitým do zvířecích koží, tak i&nbsp;dnes hřímal do nich, místo aby je potěšil.</p>
			<p class="MLP-text para-style-override-1">„Děkujte Spasiteli,“ mluvil, „že vám dopřává, abyste zemřeli smrtí, jakou zemřel sám. Snad vám bude za to odpuštěna část vašich vin, nicméně třeste se, poněvadž spravedlnosti musí býti učiněno zadost a&nbsp;nemůže býti stejná odměna pro zlé i&nbsp;dobré!“</p>
			<p class="MLP-text para-style-override-1">A&nbsp;jeho slova byla provázena údery kladiv, jimiž byly přibíjeny ruce i&nbsp;nohy obětí. Stále více křížů tyčilo se v&nbsp;aréně, on pak obraceje se k&nbsp;zástupu těch, kteří ještě stáli, každý u&nbsp;svého břevna, pokračoval: „Vidím otevřené nebe, ale vidím také otevřenou propast… Sám nevím, kterak účet položím Pánu ze života svého, ačkoliv jsem věřil a&nbsp;nenáviděl zla a&nbsp;nelekám se smrti, nýbrž zmrtvýchvstání – nikoli muk, nýbrž soudu, poněvadž nadchází den hněvu…“</p>
			<p class="MLP-text para-style-override-1">A&nbsp;vtom z&nbsp;bližších řad ozval se jakýsi klidný a&nbsp;velebný hlas:</p>
			<p class="MLP-text para-style-override-1">„Nikoli den hněvu, nýbrž milosrdenství, den vykoupení a&nbsp;blaženosti, neboť pravím vám, že Kristus přivine vás k&nbsp;Sobě, potěší a&nbsp;posadí na pravici Svou. Důvěřujte, neboť, hle, nebe se otvírá před vámi!“</p>
			<p class="MLP-text para-style-override-1">Na ta slova se všecky oči obrátily k&nbsp;lavicím; i&nbsp;ti, kteří již viseli na křížích, zvedli bledé, zmučené hlavy a&nbsp;začali se dívati směrem ke mluvícímu muži.</p>
			<p class="MLP-text para-style-override-1">A&nbsp;ten se blížil k&nbsp;pažení, táhnoucímu se kolem arény, a&nbsp;začal jim žehnati znamením kříže.</p>
			<p class="MLP-text para-style-override-1">Crispus vztáhl k&nbsp;němu ruku, jako by jej chtěl okřiknouti, ale spatřiv jeho tvář, svěsil dlaň, načež se pod ním prohnula kolena a&nbsp;ústa zašeptala: „Apoštol Pavel…!“</p>
			<p class="MLP-text para-style-override-1">K&nbsp;velikému údivu zřízenců v&nbsp;cirku poklekli všichni, pro něž nestačil ještě čas, aby přibiti byli na kříž: Pavel z&nbsp;Tarsu pak obrátil se ke Crispovi a&nbsp;řekl: „Crispe, nevyhrožuj jim, neboť ještě dnes budou s&nbsp;tebou v&nbsp;ráji. Domníváš se, že mohou býti zatraceni? Kdo však je zatratí? Zdaž učiní to Bůh, jenž dal za ně Syna Svého? Zdaž Kristus, jenž zemřel, aby spaseni byli, jako oni umírají pro jméno Jeho? A&nbsp;kterak může zatratiti Ten, jenž miluje? Kdo bude žalovati na vyvolence boží? Kdo poví na tuto krev: Je prokleta…?!“</p>
			<p class="MLP-text para-style-override-1">„Pane, nenáviděl jsem zlého!“ odvětil starý kněz. </p>
			<p class="MLP-text para-style-override-1">„Kristus přikázal, abychom lidi milovali daleko více, nežli bychom nenáviděli zla, neboť učení Jeho jest láska, nikoli nenávist…“</p>
			<p class="MLP-text para-style-override-1">„Zhřešil jsem v&nbsp;hodině smrti!“ odvětil Crispus. A&nbsp;začal se bíti v&nbsp;prsa.</p>
			<p class="MLP-text para-style-override-1">Vtom přistoupil k&nbsp;apoštolovi dozorce nad lavicemi a&nbsp;ptal se:</p>
			<p class="MLP-text para-style-override-1">„Kdo jsi, jenž mluvíš k&nbsp;odsouzencům?“</p>
			<p class="MLP-text para-style-override-1">„Občan římský!“ klidně odvětil Pavel.</p>
			<p class="MLP-text para-style-override-1">Potom obrátiv se ke Crispovi, řekl:</p>
			<p class="MLP-text para-style-override-1">„Důvěřuj, poněvadž je to den milosti, a&nbsp;zemři v&nbsp;pokoji, služebníku boží!“</p>
			<p class="MLP-text para-style-override-1">Dva černoši přiblížili se v&nbsp;tom okamžiku ke Crispovi, aby jej položili na dřevo, ale on se ještě jednou rozhlédl kolem a&nbsp;zvolal:</p>
			<p class="MLP-text para-style-override-1">„Bratři moji, modlete se za mne!“</p>
			<p class="MLP-text para-style-override-1">A&nbsp;jeho tvář pozbyla obvyklé přísnosti; kamenné tahy vzaly na se výraz klidu a&nbsp;slasti. Sám roztáhl ruce podél příček kříže, aby usnadnil práci, a&nbsp;hledě přímo na nebe, začal se vroucně modliti. Zdálo se, že ničeho necítí, protože když se hřeby hroužily do jeho rukou, nejmenší trhání neotřáslo jeho tělem, aniž se na obličeji ukázala nějaká vráska bolesti; modlil se, když mu byly přibíjeny nohy, modlil se, když byl vyzvednut kříž a&nbsp;kolem udupávána země. Teprve když davy začaly plniti amfitheatr se smíchem a&nbsp;výkřiky, starcovy brvy se poněkud stáhly, jako by se hněval, že pohanský lid ruší mu ticho a&nbsp;klid sladké smrti.</p>
			<p class="MLP-text para-style-override-1">Ale ještě dříve vztyčeny všecky kříže tak, že v&nbsp;aréně jako by vyvstal les s&nbsp;lidmi, visícími na stromech. Na příčná břevna křížů a&nbsp;na hlavy mučedníků padala sluneční záře, kdežto na arénu husté stíny, které jako by tvořily černé, rozkouskované mříže, mezi nimiž prosvítal žlutý písek. Byla to podívaná, při které všecka rozkoš pro lid spočívala v&nbsp;pozorování, jak oběti zvolna zmírají. Ale nikdy nebylo až dosud viděti tak hustě postavených křížů. Aréna byla jimi přeplněna do posledního místa tak, že se zřízenci jen stěží mohli prodírati mezi nimi. Na obvodu visely převážně ženy, ale Crispus jako vůdce byl vztyčen zcela blízko před císařským pódiem na ohromném kříži, dole ovinutém zimolezem. Nikdo z&nbsp;obětí ještě neskonal, ale někteří z&nbsp;těch, kteří byli přibiti nejdříve, omdleli. Nikdo nesténal, aniž volal o&nbsp;smilování. Někteří viseli s&nbsp;hlavami skloněnými na ramena nebo svěšenými na prsa, jako obestřeni snem; někteří zase jako by byli zamyšleni, někteří, dívajíce se ještě k&nbsp;nebi, tiše pohybovali ústy. V&nbsp;tom strašlivém lese křížů, v&nbsp;těch rozpjatých tělech, v&nbsp;mlčení obětí bylo nicméně cosi zlověstného. Lid, který po hostině syt a&nbsp;rozjařen vcházel do cirku s&nbsp;výkřiky, ztichl, nevěda, na kterém těle utkvěti očima a&nbsp;co si mysliti. Nahota napjatých ženských těl přestala drážditi jeho smysly. Nebyly ani uzavírány obvyklé sázky na to, kdo dříve dokoná, jak se to zpravidla dělávalo, když se v&nbsp;aréně objevovalo menší množství odsouzenců. Zdálo se, že také Caesar se nudí, neboť otočiv hlavu, líně si upravoval náhrdelník, maje unavenou a&nbsp;ospalou tvář.</p>
			<p class="MLP-text para-style-override-1">Vtom Crispus, visící naproti, jenž měl před chvílí zavřené oči jako člověk ve mdlobách nebo umírající, otevřel je a&nbsp;začal se dívati na Caesara.</p>
			<p class="MLP-text para-style-override-1">Jeho tvář nabyla opět výrazu tak neúprosného a&nbsp;zrak zahořel takovým ohněm, že Augustiani si začali šeptati mezi sebou, ukazujíce si na něho prsty, a&nbsp;nakonec i&nbsp;sám Caesar obrátil na něho svoji pozornost a&nbsp;těžkopádně přiložil smaragd k&nbsp;oku.</p>
			<p class="MLP-text para-style-override-1">Nastalo úplné ticho. Oči diváků byly upřeny na Crispa, který se pokoušel hnouti pravou rukou, jako by ji chtěl odtrhnouti od břevna.</p>
			<p class="MLP-text para-style-override-1">Za chvíli se mu hruď vzedmula, žebra mu vystoupila i&nbsp;začal vo­lati:</p>
			<p class="MLP-text para-style-override-1">„Vrahu matky!&nbsp;– Běda tobě!!“</p>
			<p class="MLP-text para-style-override-1">Augustiani uslyševše hrůzostrašnou potupu, vrženou pánu světa do očí před tváří tisícerých davů, neodvažovali se dýchati. Chilon byl všecek bez sebe. Caesar sebou trhl a&nbsp;pustil smaragd z&nbsp;prstů.</p>
			<p class="MLP-text para-style-override-1">Také lid zatajil dech v&nbsp;prsou. Crispův hlas ozýval se stále mocněji po celém amfitheatru:</p>
			<p class="MLP-text para-style-override-1">„Běda tobě, vrahu ženy a&nbsp;bratra, běda tobě, Antikriste! Propast se otvírá před tebou, smrt po tobě natahuje ruce a&nbsp;hrob čeká na tebe! Běda tobě, živá mrtvolo, neboť zemřeš ve zděšení a&nbsp;zatracen budeš na věky…!“</p>
			<p class="MLP-text para-style-override-1">A&nbsp;nemoha odtrhnouti přibité ruky od břevna, hrozně roztažen, strašliv, podobaje se kostlivci ještě za života, bezohledný jako osud, potřásal bílým plnovousem před Neronovým pódiem, střásaje zároveň pohybováním hlavy lístky růží z věnce, který mu byl vložen na hlavu.</p>
			<p class="MLP-text para-style-override-1">„Běda tobě, vrahu! Dovršena je tvá míra a&nbsp;tvůj čas se blíží…!!!“</p>
			<p class="MLP-text para-style-override-1">Tu se natáhl ještě jednou: zdálo se na chvíli, že odtrhne ruku od kříže a&nbsp;vyhrůžně ji zvedne proti Caesarovi. Leč pojednou jeho vychrtlé paže natáhly se ještě více, tělo se svezlo, hlava mu sklesla na prsa a&nbsp;on skonal.</p>
			<p class="MLP-text para-style-override-1">Uprostřed křížového lesa začali slabší lidé také již usínati věčným snem.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-502" class="footnote-anchor" href="#footnote-19288-502-backlink">502</a> <span> Pohoří na hranicích Makedonie a Thesálie.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-503" class="footnote-anchor" href="#footnote-19288-503-backlink">503</a><span> </span><span> Daidalos, jemuž se podle jiných podání podařilo přeletěti z&nbsp;Kréty na Sicílii, zahynul v římských amfitheatrech touž smrtí jako Ikaros.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-504" class="footnote-anchor" href="#footnote-19288-504-backlink">504</a> <span> V&nbsp;řeckém bájesloví manželka thébského krále Lyka, protože týrala svou příbuznou Antiopu, dali ji Antiopini synové usmrtit divokým býkem.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-505" class="footnote-anchor" href="#footnote-19288-505-backlink">505</a> <span> V&nbsp;řeckém bájesloví dcera boha slunce, manželka krále Minoa, zahořela nezřízenou láskou k&nbsp;býkovi.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-506" class="footnote-anchor" href="#footnote-19288-506-backlink">506</a> <span> Starořímský hrdina, který si dobrovolně upálil pravou ruku, když se mu nepodařilo zabít etruského krále Porsennu.</span></p>
				</div>
			</div>
		</div>
</body>
</html>