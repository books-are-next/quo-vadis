<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-42</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-41" class="MLP-uroven2-kapitola para-style-override-1">XLI</p>
			<p class="MLP-text-bez1radku para-style-override-1">Nero hrál a&nbsp;zpíval hymnus k&nbsp;poctě „Vládkyně Kypru“, k&nbsp;němu<a id="x.20106"></a>ž sám složil báseň i&nbsp;hudbu. Byl toho dne při hlase a&nbsp;cítil, že jeho hudba opravdu přítomné strhuje, a&nbsp;to vědomí dodalo tolik síly zvukům, jež vydával ze sebe, a&nbsp;tak rozvířilo jeho vlastní duši, že se zdálo, že je nadšen. Nakonec sám zbledl upřímným pohnutím. Zajisté také po prvé v&nbsp;životě nechtěl slyšeti pochval ze strany přítomných. Seděl chvíli, maje ruce opřeny o&nbsp;kytaru a&nbsp;hlavu maje svěšenu, načež pojednou vstal a&nbsp;řekl:</p>
			<p class="MLP-text para-style-override-1">„Jsem unaven a&nbsp;potřebuji vzduchu. Zatím nalaďte kytary!“</p>
			<p class="MLP-text para-style-override-1">To praviv, ovinul si kolem krku hedvábný šátek.</p>
			<p class="MLP-text para-style-override-1">„Vy pojďte za mnou!“ řekl, obraceje se k&nbsp;Petroniovi a&nbsp;Vinitiovi, kteří seděli v&nbsp;koutě sálu. „Ty, Vinitie, podej mi ruku, protože nemám sil, Petronius pak mi bude mluviti o&nbsp;hudbě.“</p>
			<p class="MLP-text para-style-override-1">Pak vyšli pohromadě na palácovou terasu, vykládanou úbělem a&nbsp;posypanou šafránem.</p>
			<p class="MLP-text para-style-override-1">„Zde se dýše volněji,“ řekl Nero. „Mám rozechvěnou a&nbsp;smutnou duši, ač vidím, že s&nbsp;tím, co jsem vám zazpíval na zkoušku, mohu vystoupiti veřejně a&nbsp;že bude to triumf, jakého nedosáhl ještě nikdy žádný Říman.“</p>
			<p class="MLP-text para-style-override-1">„Můžeš vystoupiti zde, v&nbsp;Římě, i&nbsp;v&nbsp;Achai. Obdivoval jsem se ti z&nbsp;plna srdce i&nbsp;duše, božský!“ odpověděl Petronius.</p>
			<p class="MLP-text para-style-override-1">„Vím. Jsi příliš pohodlný, aby ses nutil do pochval. A&nbsp;jsi upřímný jako Tullius Senetio, ale znáš se v&nbsp;tom lépe. Pověz mi, co soudíš o&nbsp;hudbě!“</p>
			<p class="MLP-text para-style-override-1">„Když naslouchám poesii, když se dívám na kvadrigu, kterou řídíš v&nbsp;cirku, na krásnou sochu, na krásný chrám nebo obraz, cítím, že úplně vnímám to, co vidím, a&nbsp;že v&nbsp;mém nadšení jest obsaženo vše, čeho ty věci mohou poskytnouti. Ale když naslouchám hudbě, obzvláště tvé, otvírají se přede mnou stále nové krásy a&nbsp;rozkoše. Spěji za nimi, zachycuji je, ale nežli je přijmu do sebe, připlývají opět nové a&nbsp;nové, zrovna jako mořské vlny, které přicházejí z&nbsp;nekonečna. Nuže, řeknu ti, že hudba jest jako moře. Stojíme na jednom břehu a&nbsp;vidíme daleko, ale druhého břehu dohlédnouti nemůžeme.“</p>
			<p class="MLP-text para-style-override-1">„Ach, jaký jsi ty hluboký znalec!“ řekl Nero.</p>
			<p class="MLP-text para-style-override-1">A&nbsp;chodili chvíli mlčky, jen šafrán jim tiše šustil pod nohama.</p>
			<p class="MLP-text para-style-override-1">„Vyslovil jsi moji myšlenku,“ řekl Nero, „a proto tvrdím pokaždé, že v&nbsp;celém Římě ty jediný dovedeš mne chápati. Tak jest! Totéž soudím o&nbsp;hudbě i&nbsp;já. Když hraji a&nbsp;zpívám, vidím věci, o&nbsp;nichž jsem nevěděl, že jsou vůbec v&nbsp;mé říši nebo na světě. Hle, jsem Caesar, svět patří mně, mohu všecko! A&nbsp;přece jen hudba mi odhaluje nová království, nové hory a&nbsp;moře i&nbsp;nové rozkoše, jichž jsem dosud neznal. Nejčastěji nedovedu jich pojmenovati ani duchem pochopiti&nbsp;– pouze je cítím. Cítím bohy, vidím Olymp. Jakýsi nadpozemský vítr na mne vane; postřehuji jako v&nbsp;mlze jakési neobsáhlé, ale klidné a&nbsp;tak jasné velkoleposti, jako je východ slunce… Celý Sferos hraje kolem mne a&nbsp;řeknu ti (tu se hlas Neronův zatřásl opravdovým údivem), že já, Caesar a&nbsp;bůh, cítím se tehdy nepatrným jako prášek. Dáš-li tomu víru?“</p>
			<p class="MLP-text para-style-override-1">„Ano. Pouze velicí umělci mohou se cítiti nepatrnými proti umění…“</p>
			<p class="MLP-text para-style-override-1">„Dnes je noc upřímnosti, nuže, otvírám před tebou duši jako před přítelem a&nbsp;řeknu ti více…! Máš za to, že jsem slep nebo zbaven rozumu? Domníváš se, že nevím, že v&nbsp;Římě jsou na zdech psány potupné výroky o&nbsp;mně, že jsem nazýván vrahem matčiným i&nbsp;ženiným&nbsp;– že jsem pokládán za netvora a&nbsp;ukrutníka proto, že Tigellinus vymohl na mně několik rozsudků smrti proti mým nepřátelům? Ano, drahý, jsem pokládán za netvora a&nbsp;já o&nbsp;tom vím…! Namluvili toho o&nbsp;mé ukrutnosti do té míry, že sám si někdy dávám otázku, nejsem-li ukrutník… Ale oni nechápou, že skutky člověka mohou býti někdy kruté, člověk však že nemusí být ukrutník. Ach, nikdo neuvěří a&nbsp;snad ani ty, drahý, neuvěříš, že chvílemi, když hudba zkolébává moji duši, cítím v&nbsp;sobě, že jsem tak dobrý jako dítě v&nbsp;kolébce! Přísahám ti při hvězdách, které září nad námi, že mluvím ryzí pravdu: lidé nevědí, co dobrého leží v&nbsp;tom srdci a&nbsp;jaké já sám postřehuji v&nbsp;něm poklady, jakmile hudba otevře jim dveře!“</p>
			<p class="MLP-text para-style-override-1">Petronius, jenž neměl nejmenší pochybnosti o&nbsp;tom, že Nero mluví v&nbsp;té chvíli upřímně a&nbsp;že hudba může opravdu vyvolávati na světlo různé ušlechtilejší sklony jeho duše, zavalené horami sobectví, prostopášnosti a&nbsp;zločinu, řekl:</p>
			<p class="MLP-text para-style-override-1">„Tebe je nutno znáti tak zblízka, jako já tě znám. Řím nikdy tě nedovedl oceniti.“</p>
			<p class="MLP-text para-style-override-1">Caesar se opřel silněji o&nbsp;rámě Vinitiovo, jako by se prohnul pod tíhou nespravedlnosti, a&nbsp;odpověděl: „Tigellinus mi řekl, že si v&nbsp;senátě šeptají druh druhu do uší, že Diodoros a&nbsp;Terpnos hrají na kytaru lépe nežli já. Odpírají mně tedy i&nbsp;to! Ale ty, který vždy mluvíš pravdu, rci mi upřímně: hrají ti dva lépe nežli já nebo stejně dobře jako já?“</p>
			<p class="MLP-text para-style-override-1">„Ani zdání! Ty máš jemnější dotyk a&nbsp;přitom více síly. V&nbsp;tobě je znáti umělce, v&nbsp;nich&nbsp;– obratné řemeslníky. Zajisté, kdo napřed slyší jejich hudbu, lépe pochopí, čím jsi ty.“</p>
			<p class="MLP-text para-style-override-1">„Když je tomu tak, ať si tedy žijí! Nebudou nikdy ani tušiti, jakou jsi jim v&nbsp;tomto okamžiku prokázal službu. Ostatně, kdybych je odsoudil, musil bych vzíti jiné místo nich.“</p>
			<p class="MLP-text para-style-override-1">„A&nbsp;lidé by ke všemu ještě řekli, že z&nbsp;lásky k&nbsp;hudbě ničíš ve státě hudbu. Nikdy neubíjej umění pro umění, božský!“</p>
			<p class="MLP-text para-style-override-1">„Jaký jsi ty jiný proti Tigellinovi!“ odpověděl Nero. „Ale podívej se, jsem vlastně umělec ve všem, a&nbsp;protože hudba otvírá přede mnou dálavy, jejichž existence jsem ani netušil, říše, jimiž nevládnu, rozkoš a&nbsp;štěstí, jichž jsem nepoznal, nemohu žíti životem obyčejným. Hudba mi říká, že neobyčejnost existuje, a&nbsp;proto ji hledám veškerou silou moci, kterou mi bohové vložili do rukou. Někdy se mi zdává, že mám-li se dostati do těch olympských světů, musím vykonati cosi takového, čeho žádný člověk dosud nikdy neprovedl, musím vyniknouti nad lidské pokolení ať v&nbsp;dobru, či zlu. Vím taktéž, že lidé mne obviňují, že jsem ztřeštěnec. Ale já netřeštím, já jen hledám, a&nbsp;třeštím-li, tedy jen z&nbsp;nudy a&nbsp;netrpělivosti, že nalézti nemohu. Hledám! Rozumíš mi! A&nbsp;proto chci býti větší nežli člověk, jelikož jen tímto způsobem mohu býti největší jako umělec.“</p>
			<p class="MLP-text para-style-override-1">Tu snížil hlas, aby ho Vinitius nemohl slyšeti, a&nbsp;přiblíživ ústa k&nbsp;uchu Petroniovu, začal šeptati:</p>
			<p class="MLP-text para-style-override-1">„Víš-li pak, že hlavně proto jsem odsoudil k&nbsp;smrti matku i&nbsp;ženu? U&nbsp;bran neznámého světa chtěl jsem přinésti největší oběť, jakou člověk přinésti mohl. Domníval jsem se, že se pak něco stane a&nbsp;že se otevrou nějaké dveře, za nimiž spatřím cosi neznámého. Ať by to bylo již bývalo čarokrásnější nebo strašlivější nad lidské představy, jen kdyby to bylo bývalo neobyčejné a&nbsp;veliké…! Ale ta oběť patrně nestačila. Aby se otevřely empirické dveře, je dle všeho třeba větší oběti. Staniž se tedy, jak tomu chce Osud!“</p>
			<p class="MLP-text para-style-override-1">„Co hodláš učiniti?“</p>
			<p class="MLP-text para-style-override-1">„Uvidíš, uvidíš dříve, nežli si myslíš! Zatím věz, že jsou dva Neronové; jeden takový, jakým jej znají lidé, druhý pak umělec, jejž znáš jen ty jediný a&nbsp;který, zabíjí-li jako smrt nebo třeští jako Bakchus, tedy právě proto, že jej dusí mělkost a&nbsp;nicota obyčejného života a&nbsp;rád by je vymýtil, byť i&nbsp;nastala nutnost použíti ohně nebo železa… Ó,&nbsp;jaký bude ten svět mělký, až nebude mne…! Nikdo ani netuší ještě, ani ty, drahý, jaký jsem já umělec! Ale právě proto trpím a&nbsp;pravím ti upřímně, že někdy mívám duši tak smutnou jako ty cypřiše, které se tam před námi černají. Je těžko člověku nésti na sobě břímě nejvyšší moci a&nbsp;přitom i&nbsp;největšího nadání…“</p>
			<p class="MLP-text para-style-override-1">„Mám s&nbsp;tebou soucit, Caesare, z&nbsp;plna srdce a&nbsp;se mnou země i&nbsp;moře, nepočítaje Vinitia, který tě v duši zbožňuje.“</p>
			<p class="MLP-text para-style-override-1">„Byl mi také vždy milý,“ pravil Nero, „ač slouží Marsovi, a&nbsp;ne musám.“</p>
			<p class="MLP-text para-style-override-1">„Především slouží Afroditě,“ odvětil Petronius.</p>
			<p class="MLP-text para-style-override-1">A&nbsp;náhle se rozhodl, že vyřídí jednou ranou záležitost synovcovu a&nbsp;zároveň odstraní všeliké nebezpečí, jaké mu mohlo hroziti.</p>
			<p class="MLP-text para-style-override-1">„Je zamilován jako Troilos<span class="char-style-override-1"><a id="footnote-19288-412-backlink" class="footnote-link" href="#footnote-19288-412">412</a></span> do Kressidy<span class="char-style-override-1"><a id="footnote-19288-413-backlink" class="footnote-link" href="#footnote-19288-413">413</a></span>,“ řekl. „Dovol mu, pane, aby odjel do Říma, sice mi uschne. Víš-li pak, že ta lygijská žena rukojmí, kterou jsi mu daroval, byla opět nalezena a&nbsp;Vinitius, odjížděje do Antia, svěřil ji péči jakéhosi Lina? Nezmínil jsem se ti o&nbsp;tom, protože jsi skládal svůj hymnus a&nbsp;to je důležitější nežli všecko. Vinitius chtěl z&nbsp;ní míti milenku, ale když se ukázala cudnou jako Lukrecie, zamiloval se do její cudnosti a&nbsp;teď touží po tom, aby se s&nbsp;dívkou oženil. Je to dcera královská, a&nbsp;proto nebude mu to k&nbsp;úhoně, ale on je jako pravý voják: vzdychá, schne, běduje, ale čeká na svolení svého imperátora.“</p>
			<p class="MLP-text para-style-override-1">„Imperátor nevybírá vojákům manželek. K&nbsp;čemu potřebuje mého dovolení?“</p>
			<p class="MLP-text para-style-override-1">„Řekl jsem ti, pane, že tě zbožňuje.“</p>
			<p class="MLP-text para-style-override-1">„Tím spíše může býti jist souhlasu. Je to hezká dívka, ale příliš úzká v&nbsp;kyčlích. Augusta Poppaea stěžovala si přede mnou na ni, že uhranula naše dítě v&nbsp;zahradách Palatina…“</p>
			<p class="MLP-text para-style-override-1">„Ale řekl jsem Tigellinovi, že božstva nepodléhají svým kouzlům. Pamatuješ se, božský, jak byl zmaten a&nbsp;jak sám křičel: <span class="MLP-znak-kurziva-11b">Habet!</span>“</p>
			<p class="MLP-text para-style-override-1">„Pamatuji.“</p>
			<p class="MLP-text para-style-override-1">Tu se obrátil k&nbsp;Vinitiovi:</p>
			<p class="MLP-text para-style-override-1">„Miluješ ji tak, jak to říká Petronius?“</p>
			<p class="MLP-text para-style-override-1">„Miluji, pane!“ odpověděl Vinitius.</p>
			<p class="MLP-text para-style-override-1">„Nuže, poroučím ti, abys hned zítra odjel do Říma, pojal ji za choť a&nbsp;neukazoval se mi již na očích bez snubního prstenu!“</p>
			<p class="MLP-text para-style-override-1">„Díky tobě, pane, z&nbsp;té duše i&nbsp;srdce!“</p>
			<p class="MLP-text para-style-override-1">„Ó,&nbsp;jak milo jest obšťastňovati lidi!“ řekl Caesar. „Přál bych si, abych po celý život nedělal nic jiného.“</p>
			<p class="MLP-text para-style-override-1">„Prokaž nám ještě jednu milost, božský!“ řekl Petronius. „Projev tuto svoji vůli před Augustou! Vinitius by se nikdy neodvážil učiniti svou chotí bytost, k&nbsp;níž Augusta chová nechuť. Ale ty, pane, rozptýlíš jediným slovem její předsudky, oznámíš-li sám, že jsi tak rozkázal.“</p>
			<p class="MLP-text para-style-override-1">„Dobrá,“ řekl Caesar. „Tobě a&nbsp;Vinitiovi nedovedl bych ničeho odepříti.“</p>
			<p class="MLP-text para-style-override-1">A&nbsp;vrátil se do letohrádku, oni pak odešli společně s&nbsp;ním, plni radosti v&nbsp;srdcích nad vítězstvím, Vinitius musil se ovládati, aby se nevrhl Petroniovi kolem krku, neboť nyní se zdálo, že všeliké nebezpečí i&nbsp;překážky jsou odstraněny.</p>
			<p class="MLP-text para-style-override-1">V&nbsp;atriu letohrádku zaměstnávali Augustu Nerva a&nbsp;Tullius Senetio rozmluvou, kdežto Terpnos a&nbsp;Diodoros ladili kytary. Nero vstoupiv, usedl na křeslo, vykládané želvovinou, a&nbsp;zašeptav cosi do ucha služebníkovi, řeckému jinochovi, čekal.</p>
			<p class="MLP-text para-style-override-1">Jinoch se záhy vrátil se zlatou skřínkou. Nero ji otevřel, a&nbsp;vyňav náhrdelník z&nbsp;velikých opálů, pravil:</p>
			<p class="MLP-text para-style-override-1">„Zde jsou šperky, důstojné dnešního večera!“</p>
			<p class="MLP-text para-style-override-1">„Jitřenka na nich hraje měňavými barvami!“ odpověděla Poppaea, jsouc toho přesvědčení, že náhrdelník jest určen jí.</p>
			<p class="MLP-text para-style-override-1">Caesar chvíli brzy pozvedal, brzy nížil na rukou růžové kameny, až konečně řekl:</p>
			<p class="MLP-text para-style-override-1">„Vinitie, odevzdáš ode mne tento náhrdelník darem mladé královně lygijské, kterou po mém rozkazu pojmeš za choť!“</p>
			<p class="MLP-text para-style-override-1">Poppaein zrak, plný hněvu a&nbsp;náhlého údivu, začal těkati z&nbsp;Caesara na Vinitia, nakonec pak utkvěl na Petroniovi.</p>
			<p class="MLP-text para-style-override-1">Ale ten, nakláněje se nenuceně přes opěradlo křesla, přejížděl rukou po krku harfy, jako by si chtěl důkladně zapamatovati jeho tvar.</p>
			<p class="MLP-text para-style-override-1">Zatím Vinitius, vzdav díky za dar, přistoupil k&nbsp;Petroniovi a&nbsp;řekl:</p>
			<p class="MLP-text para-style-override-1">„Čím se ti odvděčím za to, co jsi pro mne dnes učinil?“</p>
			<p class="MLP-text para-style-override-1">„Obětuj Euterpé<span class="char-style-override-1"><a id="footnote-19288-414-backlink" class="footnote-link" href="#footnote-19288-414">414</a></span> párek labutí,“ odpověděl Petronius, „písní oslav Caesara a&nbsp;vysměj se věštbám! Doufám, že od této chvíle nebude řev lvů rušiti spánek ani tobě, ani tvé lygijské lilii.“</p>
			<p class="MLP-text para-style-override-1">„Nikoli,“ řekl Vinitius, „nyní jsem již úplně kliden.“</p>
			<p class="MLP-text para-style-override-1">„Kéž je k&nbsp;vám Štěstěna vlídnou! Ale teď měj pozor, Caesar opět béře formingu! Zataj dech, poslouchej a&nbsp;roň slzy!“</p>
			<p class="MLP-text para-style-override-1">Caesar opravdu vzal formingu do ruky a&nbsp;zvedl oči. V&nbsp;sále ustal hovor a&nbsp;lidé seděli nehnutě, jako by zkameněli. Pouze Terpnos a&nbsp;Diodoros, kteří měli Caesara doprovázeti, dívali se, otáčejíce hlavy brzy na sebe, brzy na jeho ústa, čekajíce na první tóny písně.</p>
			<p class="MLP-text para-style-override-1">Vtom se v&nbsp;předsíňce strhl povyk a&nbsp;ruch a&nbsp;za chvíli se ze závěsu vynořil napřed císařský osvobozenec Faon a&nbsp;hned za ním konsul Lecanius.</p>
			<p class="MLP-text para-style-override-1">Nero svraštil obočí.</p>
			<p class="MLP-text para-style-override-1">„Odpusť, božský imperátore,“ řekl udýchaným hlasem Faon, „v&nbsp;Římě vypukl požár! Většina města je v&nbsp;plamenech!…“</p>
			<p class="MLP-text para-style-override-1">Na tu zprávu všichni rychle vstali ze svých míst, Nero odložil formingu a&nbsp;řekl:</p>
			<p class="MLP-text para-style-override-1">„Bohové…! Spatřím hořící město a&nbsp;dokončím báseň o&nbsp;Troji!“</p>
			<p class="MLP-text para-style-override-1">Pak se obrátil ke konsulovi:</p>
			<p class="MLP-text para-style-override-1">„Budu ještě s&nbsp;to, abych viděl požár, vyjedu-li odtud ihned?“</p>
			<p class="MLP-text para-style-override-1">„Pane,“ odpověděl konsul, bledý jako stěna. „Nad městem je jediné moře plamenů, kouřem se dusí obyvatelé a&nbsp;lidé padají do mdlob nebo se v&nbsp;návalu pomatenosti vrhají do ohně…! Po Římu je veta, pane!“</p>
			<p class="MLP-text para-style-override-1">Nastala chvíle ticha, které přerušil Vinitiův výkřik:</p>
			<p class="MLP-text para-style-override-1"><span class="MLP-znak-kurziva-11b">„Vae misero mihi…!</span><span class="char-style-override-1"><a id="footnote-19288-415-backlink" class="footnote-link" href="#footnote-19288-415">415</a></span><span class="MLP-znak-kurziva-11b">“</span></p>
			<p class="MLP-text para-style-override-1">A&nbsp;mladý člověk, odhodiv tógu, vyběhl z&nbsp;paláce v&nbsp;pouhé tunice.</p>
			<p class="MLP-text para-style-override-1">Nero pak zvedl ruce k&nbsp;nebi a&nbsp;zvolal:</p>
			<p class="MLP-text para-style-override-1">„Běda tobě, svaté město Priamovo…!“</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-412" class="footnote-anchor" href="#footnote-19288-412-backlink">412</a> <span> Nejmladší syn trojského krále Priama.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-413" class="footnote-anchor" href="#footnote-19288-413-backlink">413</a> <span> Dcera trojského kněze Kalchasa.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-414" class="footnote-anchor" href="#footnote-19288-414-backlink">414</a> <span> Múza hudby.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-415" class="footnote-anchor" href="#footnote-19288-415-backlink">415</a> <span> Běda mně ubohému!</span></p>
				</div>
			</div>
		</div>
</body>
</html>