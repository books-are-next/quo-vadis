<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>quo_vadis-33</title>
		<link href="../Styles/quo_vadis_idstyles.css" rel="stylesheet" type="text/css"/>
	</head>
	<body id="quo_vadis" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-32" class="MLP-uroven2-kapitola para-style-override-1"><a id="x.20080"></a>XXXII</p>
			<p class="MLP-text-bez1radku para-style-override-1">Petronius odešel domů, krče rameny a&nbsp;valně nespokojen. Vystihl nyní i&nbsp;on, že si přestali s&nbsp;Vinitiem rozuměti a&nbsp;že jejich duše se úplně rozešly. Kdysi míval Petronius na mladého vojína neobyčejný vliv. Byl mu ve všem vzorem a&nbsp;často postačilo několik ironických slov z&nbsp;jeho strany, aby Vinitia od něčeho odvrátil nebo k&nbsp;něčemu přiměl. Teď nezůstalo z&nbsp;toho nic do té míry, že se Petronius ani nepokoušel dřívější prostředky, cítě, že jeho důvtip a&nbsp;ironie sesmyknou se bez jakéhokoliv výsledku po nových vrstvách, jaké na Vinitiovu duši nakupila láska a&nbsp;styk s&nbsp;nepochopitelným světem křesťanským. Zkušený skeptik rozuměl, že ztratil klíč k&nbsp;této duši. Proto také naplňovalo jej to nespokojeností, ano i&nbsp;obavou, která byla ještě stupňována událostmi té noci. „Jestliže je to ze strany Augusty nepomíjející choutka a&nbsp;trvalejší vášeň,“ uvažoval Petronius, „stane se buď to, či ono: buďto jí Vinitius neodolá a&nbsp;pak může býti zničen při sebemenší náhodě&nbsp;– nebo, což jemu dnes podobnější, odolá a&nbsp;v&nbsp;té případnosti bude zničen jistě a&nbsp;s&nbsp;ním mohu býti zničen i&nbsp;já, byť proto, že jsem jeho příbuzný a&nbsp;že Augusta, zanevřevši proti celé rodině, přejde s&nbsp;váhou svého vlivu na stranu Tigellinovu…“ Ať tak či onak, bylo zle. Petronius byl člověk odvážný a&nbsp;nebál se smrti, ale neočekávaje od ní ničeho, nechtěl ji přivolávati. Konečně se po dlouhém přemýšlení rozhodl, že bude nejlépe a&nbsp;nejbezpečněji, vypraví-li se Vinitius na cesty z&nbsp;Říma. Ach, kdyby mu tak mohl dáti ke všemu nádavkem Lygii, byl by tak učinil s&nbsp;radostí! Nicméně doufal beztak, že nebude mu příliš nesnadno, aby jej k&nbsp;tomu přemluvil. Pak by rozšířil na Palatině pověst o&nbsp;Vinitiově onemocnění a&nbsp;tím by odvrátil od něho nebezpečí právě tak jako od sebe. Koneckonců, Augusta nevěděla, byla-li Vinitiem poznána; mohla se domnívati, že nikoli, a&nbsp;proto její sebeláska až dosud nebyla příliš zraněna. V&nbsp;budoucnosti však mohlo býti jinak a&nbsp;bylo záhodno předejíti tomu. Petronius chtěl především získati času, neboť rozuměl, že jakmile se jednou Caesar vydá na cestu do Achaie, Tigellinus, který v&nbsp;oboru umění ničemu nerozuměl, ustoupí do pozadí a&nbsp;ztratí svůj vliv. V&nbsp;Řecku byl si Petronius jist vítězstvím nade všemi soky.</p>
			<p class="MLP-text para-style-override-1">Zatím si předsevzal, že bude bdíti nad Vinitiem a&nbsp;povzbuzovati jej, aby odcestoval. Několik dní přemýšlel dokonce o&nbsp;tom, že kdyby vymohl u Caesara edikt, vypovídající křesťany z&nbsp;Říma, Lygie by město opustila spolu s&nbsp;ostatními vyznavači Krista a&nbsp;po ní i&nbsp;Vinitius. Pak by nebylo třeba mu domlouvati. Věc sama byla možná. Vždyť nebylo tomu tak dávno, co Claudius Caesar, když židé vyvolali nepokoje z&nbsp;nenávisti ke křesťanům, nedoveda rozeznati těchto od oněch, vyhnal židy. Proč by tedy Nero neměl vyhnati křesťany? V&nbsp;Římě bylo by více místa. Petronius po oné „plovoucí hostině“ vídal se každého dne s&nbsp;Neronem na Palatině i&nbsp;v&nbsp;jiných domech. Vnuknouti mu takovou myšlenku bylo snadno, poněvadž se Caesar nikdy nevzpíral domluvám, jež přinášely někomu zkázu nebo škodu. Po zralém uvážení vymyslil si Petronius celý plán. Nuže, uspořádá ve svém domě hostinu a&nbsp;na té přiměje Caesara, aby edikt vydal. Choval dokonce důvodnou naději, že Caesar jej pověří provedením. Pak by vypravil Lygii s&nbsp;veškerou šetrností, jaká přísluší milence Vinitiově, na příklad do Bají, a&nbsp;pak ať se tam třebas milují a&nbsp;hrají si na křesťany, jak se jim líbí.</p>
			<p class="MLP-text para-style-override-1">Zatím navštěvoval Vinitia často, předně proto, že přes všecko své římské sobectví nemohl se zhostiti náklonnosti k&nbsp;němu, a&nbsp;za druhé, aby jej přemluvil k&nbsp;odcestování. Vinitius se stavěl nemocným a&nbsp;neukazoval se na Palatině, kde den ode dne vznikaly nové záměry. Konečně jednoho dne uslyšel Petronius z&nbsp;vlastních úst Caesarových, že se určitě chystá za tři dny do Antia, a&nbsp;hned nazítří šel o&nbsp;tom zpravit Vinitia.</p>
			<p class="MLP-text para-style-override-1">Ten však mu ukázal seznam osob, pozvaných do Antia, který mu byl ráno přinesen osvobozencem Caesarovým.</p>
			<p class="MLP-text para-style-override-1">„Jest v&nbsp;něm i&nbsp;mé jméno,“ řekl, „jest i&nbsp;tvé. Až se vrátíš, najdeš doma týž seznam.“</p>
			<p class="MLP-text para-style-override-1">„Kdybych nebyl mezi pozvanými,“ odpověděl Petronius, „znamenalo by to, že musím zemříti, já však nedoufám, že by k&nbsp;tomu došlo před cestou do Achaie. Bude mne tam Nero příliš potřebo­vati.“</p>
			<p class="MLP-text para-style-override-1">Potom, přehlédnuv seznam, pravil:</p>
			<p class="MLP-text para-style-override-1">„Sotva jsme zavítali do Říma, musíme opět opustiti domov a&nbsp;vléci se do Antia. Ale musíme! Neboť to není pouze pozvání, to je zároveň rozkaz!“</p>
			<p class="MLP-text para-style-override-1">„A&nbsp;což kdyby někdo neposlechl?“</p>
			<p class="MLP-text para-style-override-1">„Dostal by vyzvání jiného druhu: aby se chystal na cestu mnohem delší, takovou, ze které se nikdo nevrací. Jaká škoda, že jsi neposlechl mé rady a&nbsp;neodjel, dokud byl čas. Nyní musíš do Antia.“</p>
			<p class="MLP-text para-style-override-1">„Nyní musím do Antia… Podívej se, v&nbsp;jakých dobách to žijeme a&nbsp;jak bídnými jsme otroky!“</p>
			<p class="MLP-text para-style-override-1">„To jsi zpozoroval až teprve dnes?“</p>
			<p class="MLP-text para-style-override-1">„Nikoli. Než hleď, tys mi dokazoval, že křesťanské učení jest nepřítelem života, protože na něj vkládá pouta. Ale zdaž mohou býti tvrdší nežli ta, která nosíme? Ty jsi řekl: Řecko stvořilo moudrost a&nbsp;krásu, Řím pak moc. Kde že jest naše moc?“</p>
			<p class="MLP-text para-style-override-1">„Zavolej si Chilona! Nemám dnes žádné chuti filosofovat. U&nbsp;Herkula, ne já jsem stvořil ty doby a&nbsp;ne já za ně odpovídám! Mluvme o&nbsp;Antiu! Věz, že tam na tebe čeká veliké nebezpečí a&nbsp;že by snad bylo lépe pro tebe, aby ses změřil s&nbsp;oním Ursem, který zardousil Krotona, nežli abys tam jel; a&nbsp;přece jen nemůžeš nejeti!“</p>
			<p class="MLP-text para-style-override-1">Vinitius nevrle mávl rukou a&nbsp;pravil:</p>
			<p class="MLP-text para-style-override-1">„Nebezpečí! My všichni tápeme ve tmách smrti a&nbsp;přes tu chvíli hrouží se nějaká hlava do těch temnot.“</p>
			<p class="MLP-text para-style-override-1">„Mám ti vypočísti všechny, kteří měli trochu rozumu a&nbsp;dožili se proto přes doby Tiberiovy, Kaligulovy, Claudiovy a&nbsp;Neronovy osmdesáti nebo devadesáti let? Ať jako příklad ti poslouží třebas jen takový Domitius Afer! Ten zestárl v&nbsp;pokoji, ačkoli celý život byl zlodějem a&nbsp;lotrem!“</p>
			<p class="MLP-text para-style-override-1">„Snad proto, snad právě proto!“ odpověděl Vinitius.</p>
			<p class="MLP-text para-style-override-1">Pak jal se prohlížeti seznam a&nbsp;pravil:</p>
			<p class="MLP-text para-style-override-1">„Tigellinus, Vatinius, Sextus Africanus, Aquillinus, Regulus, Suilius Nerulinus, Eprius Marcellus a&nbsp;tak dále! Jaká to sbírka bídáků a&nbsp;ničemů!… A&nbsp;jen považme, že tohle řídí svět…! Zdaž by nebylo pro ně lépe, kdyby jezdili s&nbsp;nějakým egyptským nebo syrským božstvem po městečkách, potřásali sistry a&nbsp;vydělávali si na chléb hadačstvím nebo skákáním…?“</p>
			<p class="MLP-text para-style-override-1">„Nebo aby ukazovali učené opice, psy, kteří dovedou počítati, nebo osla, který fouká na flétnu?“ dodal Petronius. „To všecko je pravda, ale mluvme o&nbsp;něčem důležitějším! Měj dobrý pozor a&nbsp;slyš mne! Vypravoval jsem na Palatině, že jsi nemocen a&nbsp;že nemůžeš opustiti dům, a&nbsp;zatím, hle, tvé jméno se přece jen ocitá v&nbsp;seznamu, což dokazuje, že někdo neuvěřil mému vypravování a&nbsp;přičinil se o&nbsp;to zúmyslně. Neronovi na tom nic nezáleželo, poněvadž pro něho jsi voják, se kterým lze nanejvýše mluviti o&nbsp;dostizích v&nbsp;cirku a&nbsp;který o&nbsp;poesii a&nbsp;hudbě nemá zdání. Nuže, o&nbsp;to, aby tam uvedeno bylo tvé jméno, postarala se dle všeho Poppaea, a&nbsp;to znamená, že její touha po tobě nebyla pomíjející choutkou a&nbsp;že prahne po tom, aby si tě dobyla.“</p>
			<p class="MLP-text para-style-override-1">„Je to odvážná Augusta!“</p>
			<p class="MLP-text para-style-override-1">„Odvážná zajisté, protože tě může neodvratně zničiti! Ale kéž by ji Venuše co nejdříve vznítila k&nbsp;jiné lásce! Dokud však si přeje míti tebe, musíš zachovati svrchovanou opatrnost! Rudobradému začíná zevšedňovati, dnes je mu milejší Rubrie nebo Pythagoras, ale ze sebelásky vykonal by na vás nejhroznější pomstu.“</p>
			<p class="MLP-text para-style-override-1">„V&nbsp;háji jsem nevěděl, že ona to mluvila ke mně, ale ty jsi přece tajně naslouchal a&nbsp;víš, co jsem jí odpověděl: že miluji jinou a&nbsp;jí že nechci.“</p>
			<p class="MLP-text para-style-override-1">„Ale já tě zapřísahám u&nbsp;všech podzemních bohů, abys neztrácel toho zbytku rozumu, který ti ještě křesťané ponechali! Kterak jen možno váhati, máš-li volbu mezi pravděpodobnou a&nbsp;jistou zkázou? Což jsem ti již neříkal, že kdybys Augustinu sebelásku zranil, nebylo by ti pomoci? U&nbsp;Háda, omrzel-li tě život, podřezej si žíly raději hned nebo se vrhni na meč; neboť urazíš-li Poppaeu, může tě potkat smrt méně lehká. Druhdy bývalo příjemnější promluviti si s&nbsp;tebou! Oč ti vlastně běží? Ubude tě? Překáží ti něco, abys miloval svoji Lygii? Měj kromě toho na paměti, že Poppaea ji viděla v&nbsp;Palatině a&nbsp;že nebude těžko pro ni, aby tušila, pro koho odmítáš přízeň tak vznešenou! A&nbsp;pak dostane dívku ve svou moc, byť i&nbsp;z&nbsp;podzemí! Zničíš nejen sebe, nýbrž i&nbsp;Lygii&nbsp;– rozumíš?“</p>
			<p class="MLP-text para-style-override-1">Vinitius naslouchal, jako by myslil na něco jiného, až konečně řekl:</p>
			<p class="MLP-text para-style-override-1">„Musím ji viděti!“</p>
			<p class="MLP-text para-style-override-1">„Koho? Lygii?“</p>
			<p class="MLP-text para-style-override-1">„Lygii.“</p>
			<p class="MLP-text para-style-override-1">„Víš, kde jest?“</p>
			<p class="MLP-text para-style-override-1">„Ne.“</p>
			<p class="MLP-text para-style-override-1">„Nuže, začneš ji opět hledati po starých hřbitovech a&nbsp;na Zatibří?“</p>
			<p class="MLP-text para-style-override-1">„Nevím, ale musím ji viděti.“</p>
			<p class="MLP-text para-style-override-1">„Dobrá! Ač je křesťanka, snad vyjde najevo, že jest rozumnější tebe, a&nbsp;to vyjde najevo určitě, nepřeje-li si tvé zkázy.“</p>
			<p class="MLP-text para-style-override-1">Vinitius pokrčil rameny.</p>
			<p class="MLP-text para-style-override-1">„Zachránila mne z&nbsp;rukou Ursových.“</p>
			<p class="MLP-text para-style-override-1">„Pak si tedy pospěš, protože Rudobradý nebude s&nbsp;odjezdem otáleti! Rozsudky smrti může vydávati i&nbsp;z&nbsp;Antia.“</p>
			<p class="MLP-text para-style-override-1">Ale Vinitius neposlouchal. Jej zaměstnávala pouze jedna myšlenka: aby se sešel s&nbsp;Lygií; a&nbsp;proto začal uvažovati o&nbsp;prostředcích k&nbsp;tomu.</p>
			<p class="MLP-text para-style-override-1">Zatím však udála se příhoda, která mohla odstraniti všecky obtíže. Nazítří totiž přišel k&nbsp;němu znenadání Chilon.</p>
			<p class="MLP-text para-style-override-1">Přišel ubohý a&nbsp;rozedraný, se znamením hladu ve tváři a&nbsp;v&nbsp;roztrhaném šatě; nicméně služebnictvo, které již dříve mělo rozkaz, aby jej vpustilo v&nbsp;každou denní či noční dobu, neodvažovalo se zadržeti jej, takže vešel rovnou do atria, a&nbsp;stanuv před Vinitiem, řekl:</p>
			<p class="MLP-text para-style-override-1">„Kéž tě bohové obdaří nesmrtelností a&nbsp;rozdělí se s&nbsp;tebou o&nbsp;vládu nad světem!“</p>
			<p class="MLP-text para-style-override-1">Vinitius měl v&nbsp;první chvíli chuť dáti jej vyhodit ze dveří. Ale napadlo jej, že Řek snad ví něco o&nbsp;Lygii, a&nbsp;zvědavost přemohla odpor k&nbsp;němu.</p>
			<p class="MLP-text para-style-override-1">„To jsi ty?“ ptal se.</p>
			<p class="MLP-text para-style-override-1">„Je zle, synu Jovišův!“ odpověděl Chilon. „Pravá ctnost je zboží, po němž se dnes nikdo neptá, pravý mudřec musí být rád i&nbsp;tím, má-li v&nbsp;pěti dnech jednou, za co by si koupil u&nbsp;řezníka beraní hlavu, kterou okusuje v&nbsp;podstřeší, zapíjeje ji slzami. Ach, pane! Všecko, co jsi mi dal, vydal jsem na knihy u&nbsp;Atracta<span class="char-style-override-1"><a id="footnote-19288-363-backlink" class="footnote-link" href="#footnote-19288-363">363</a></span> a&nbsp;pak jsem byl okraden a&nbsp;zničen; otrokyně, která měla sestavit moji nauku, utekla, vzavši s&nbsp;sebou zbytek toho, čím tvá velkomyslnost mne obdařila. Jsem ubožák, ale pomyslil jsem si: Ke komu se mám uchýlit, ne-li k&nbsp;tobě, Serapide, kterého miluji, zbožňuji a&nbsp;za nějž jsem vydával v&nbsp;nebezpečí svůj život!“</p>
			<p class="MLP-text para-style-override-1">„Proč jsi přišel a&nbsp;co přinášíš?“</p>
			<p class="MLP-text para-style-override-1">„Přicházím pro pomoc, Baale, a&nbsp;přináším ti svoji nouzi, své slzy, svoji lásku a&nbsp;konečně zprávy, kterých jsem se dopídil z&nbsp;lásky k&nbsp;tobě. Pamatuješ se, pane, co jsem ti svého času říkal, že jsem přenechal otrokyni božského Petronia jednu nitku z&nbsp;pasu Venuše v&nbsp;Pafu…? Vyptával jsem se teď, zdali jí to pomohlo, a&nbsp;ty, synu Slunce, který víš, co se tam v&nbsp;tom domě děje, víš také, čím je tam Eunike. Mám ještě jednu takovou nitku. Schoval jsem ji pro tebe, pane.“</p>
			<p class="MLP-text para-style-override-1">Zde ustal, zpozorovav hněv, chystající se v&nbsp;brvách Vinitiových, a&nbsp;chtěje předejíti výbuchu, řekl rychle:</p>
			<p class="MLP-text para-style-override-1">„Vím, kde se zdržuje božská Lygie; ukáži ti, pane, dům a&nbsp;uličku.“</p>
			<p class="MLP-text para-style-override-1">Vinitius potlačil rozechvění, jakým jej naplnila ta zpráva, a&nbsp;řekl:</p>
			<p class="MLP-text para-style-override-1">„Kde jest?“</p>
			<p class="MLP-text para-style-override-1">„U&nbsp;Lina, starého kněze křesťanů. Je tam spolu s&nbsp;Ursem a&nbsp;ten dochází jako dříve ke mlynáři, který se jmenuje jako tvůj dispensator<span class="char-style-override-1"><a id="footnote-19288-364-backlink" class="footnote-link" href="#footnote-19288-364">364</a></span>, pane: Demas… Ano! Demas…! Ursus pracuje v&nbsp;noci, a&nbsp;proto bude-li dům v&nbsp;noci obklíčen, nebude již tam… Linus je stár… a&nbsp;v&nbsp;domě jsou mimo něj ještě jen dvě starší ženy.“</p>
			<p class="MLP-text para-style-override-1">„Odkud to všecko víš?“</p>
			<p class="MLP-text para-style-override-1"><span>„Pamatuješ se, pane, že mne křesťané měli ve svých rukou a&nbsp;ušetřili mne. Glaukos arci se mýlí, domnívaje se, že jsem já příčinou jeho neštěstí, ale uvěřil tomu, chudák, a&nbsp;věří dosud&nbsp;– a&nbsp;přece jen mne ušetřili! Nediv se proto, pane, že mé srdce je naplněno vděčností. Jsem člověk ze starých, lepších časů. A&nbsp;tak jsem si myslil: Mám opustit své přátele a&nbsp;dobrodince? Nebylo by zatvrzelostí nezeptat se na ně, nevypátrat, co se s&nbsp;nimi děje, jak jim slouží zdraví a&nbsp;kde se zdržují? U&nbsp;pessinuntské</span><span class="char-style-override-1"><a id="footnote-19288-365-backlink" class="footnote-link" href="#footnote-19288-365">365</a></span><span> Kybely, toho jsem neschopen! Z&nbsp;počátku mne zdržovala obava, aby špatně nerozuměli mým úmyslům. Než láska, jakou jsem k&nbsp;nim choval, ukázala se větší nežli strach a&nbsp;zvláště dodala mi naděje ta lehkost, s&nbsp;jakou oni odpouštějí jakékoli křivdy. Především jsem však myslil na tebe, pane! Naše poslední výprava se skončila nezdarem, ale což se může syn Štěstěny spřátelit s&nbsp;takovou myšlenkou? Nuže, připravil jsem ti vítězství! Dům stojí stranou. Můžeš rozkázat otrokům, aby jej obklíčili tak, že ani myš neproklouzne. Ó,&nbsp;pane, pane, jen na tobě záleží, aby ještě dnešní noci octla se ta velkodušná královna ve tvém domě! Stane-li se to však, měj na mysli, že se o&nbsp;to přičinil velice chudý a&nbsp;vyhladovělý syn mého otce!“</span></p>
			<p class="MLP-text para-style-override-1">Vinitiovi se vehnala krev do hlavy. Ještě jednou otřáslo pokušení veškerou jeho bytostí. Tak jest, to byl prostředek a&nbsp;tentokrát prostředek spolehlivý! Až jednou bude míti Lygii u&nbsp;sebe, kdo bude s&nbsp;to, aby mu ji odňal? Až jednou učiní Lygii svou milenkou, co jí zbude jiného, nežli zůstati jí navždy? A&nbsp;ať ďas vezme všeliké nauky! Co budou potom pro něho znamenati všichni křesťané i&nbsp;s&nbsp;jejich milosrdenstvím a&nbsp;chmurnou věrou? Není-li čas, aby střásl se sebe to všecko? Není-liž čas, aby započal život, jakým žijí všichni? Co potom udělá Lygie, jak uvede svůj osud v&nbsp;soulad s&nbsp;naukou, kterou vyznává, je rovněž vedlejší! To jsou věci bez významu! Především bude jeho, a&nbsp;to ještě dnes! A&nbsp;i otázka, obstojí-li v&nbsp;její duši ta nauka proti tomu světu, jí novému, proti rozkoši a&nbsp;slastem, jimž se musí poddati. A&nbsp;to se může státi ještě dnes. Stačí, aby Chilon byl zadržen a&nbsp;vydán rozkaz za soumraku. A&nbsp;pak bude radost bez konce! „Čím byl můj život?“ uvažoval Vinitius. „Utrpením, nezkojenou vášní a&nbsp;stálým dotazováním bez odpovědi.“ Tím způsobem se rozhodne a&nbsp;skončí vše! Připomenul si arci, že jí slíbil, že na ni nevztáhne ruky. Ale při kom přísahal? Ne při bozích, protože v ně již nevěřil, ne při Kristovi, protože v&nbsp;Něho ještě nevěřil. Ostatně, bude-li míti za to, že jí bylo ublíženo, pojme ji za choť a&nbsp;tím způsobem odčiní bezpráví na ní spáchané. Ano, k&nbsp;tomu se cítí zavázán, vždyť jest jí vděčen za život! Tu se rozpomenul na onen den, kdy s&nbsp;Krotonem vpadl do jejího útulku; rozpomenul se na Ursovu pěst, nad ním vztyčenou, a&nbsp;pak na vše, co následovalo potom. Pak ji opět spatřil, jak se sklání nad jeho ložem, oblečena v&nbsp;roucho otrokyně, krásná jako božství, dobročinná a&nbsp;zbožňovaná. Jeho oči bezděky se přenesly na lararium i&nbsp;na onen křížek, jejž mu zanechala, odcházejíc. A&nbsp;za to všecko jí zaplatí novým útokem? Přivleče ji do cubicula za vlasy jako otrokyni? A&nbsp;kterak se mu podaří tak učiniti, když nejen po ní touží, nýbrž ji i&nbsp;miluje, a&nbsp;miluje právě proto, že je taková, jaká jest? A&nbsp;pojednou ucítil, že není dosti pro něho, aby ji u&nbsp;sebe měl, není dosti, aby ji sevřel v&nbsp;objetí, nýbrž že jeho láska chce již něco více, totiž: její souhlas, její milování a&nbsp;její duši. Blahoslavená střecha, vejde-li dívka pod ní dobrovolně, blahoslavená chvíle, blahoslavený den, blahoslavený život! Tehdy štěstí obou bude nevyčerpatelné jako moře, jako slunce. Ale odvléci ji násilím bylo by zabíti na věky takové štěstí a&nbsp;přitom i&nbsp;zničiti, zohyzditi a&nbsp;zohaviti to, co jest nejdražší a&nbsp;jediné milované v&nbsp;životě!</p>
			<p class="MLP-text para-style-override-1">Hrůza jím prochvěla při pouhé myšlence na to. Pohlédl na Chilona, který upíraje na něho svůj pohled, zastrčil ruku pod rozedraný šat a&nbsp;nepokojně se podrbával, načež Vinitia opět zachvátil nevypověditelný hnus a&nbsp;chuť, aby toho bývalého pomocníka rozšlapal, jako rozšlapáváme ošklivý hmyz nebo jedovatého hada. Za chvíli již věděl, co má učiniti. Neznaje však v&nbsp;ničem míry a&nbsp;hově přitom hnutí své drsné, římské povahy, obrátil se k&nbsp;Chilonovi a&nbsp;řekl:</p>
			<p class="MLP-text para-style-override-1">„Neučiním, co mi radíš. Abys však neodešel bez odměny, jaké zasluhuješ, dám ti vysázeti tři sta ran v&nbsp;domácím ergastulu.“</p>
			<p class="MLP-text para-style-override-1">Chilon zbledl. V&nbsp;krásné tváři Vinitiově bylo tolik chladného záští, že se nemohl ani na okamžik klamati nadějí, že by slíbená odměna byla pouze krutým žertem.</p>
			<p class="MLP-text para-style-override-1">Vrhl se tedy ihned na kolena, a&nbsp;prohýbaje se, začal bědovati přerývavým hlasem:</p>
			<p class="MLP-text para-style-override-1">„Jakže, perský králi? Za co…? Pyramido milosti! Kolose milosrdenství! Za co…? Jsem stár, hladov, zubožen…! Sloužil jsem ti… A&nbsp;ty se mi takto odvděčuješ…?“</p>
			<p class="MLP-text para-style-override-1">„Jako ty křesťanům!“ odvětil Vinitius.</p>
			<p class="MLP-text para-style-override-1">A&nbsp;zavolal dispensatora.</p>
			<p class="MLP-text para-style-override-1">Leč Chilon přiskočil k&nbsp;jeho nohám a&nbsp;křečovitě je objav, volal nanovo s&nbsp;tváří na smrt bledou: „Pane, pane…? Jsem stár! Jen padesát, ne tři sta…! Padesát je dost…! Sto, ne tři sta…! Smilování! Smilováni!“</p>
			<p class="MLP-text para-style-override-1">Vinitius jej odkopl nohou a&nbsp;vydal rozkaz. Ve mžiku vběhlo za dispensatorem dvé silných Kvádů, kteří popadnuvše Chilona za zbytky vlasů, otočili mu kolem hlavy jeho vlastní cár a&nbsp;odvlekli jej do ergastulu.</p>
			<p class="MLP-text para-style-override-1">„Ve jménu Kristově…!“ zvolal Řek ve dveřích k&nbsp;chodbě.</p>
			<p class="MLP-text para-style-override-1">Vinitius osaměl. Vydaný rozkaz jej rozpálil a&nbsp;oživil. Zatím se snažil, aby sebral rozptýlené myšlenky a&nbsp;uvedl je do pořádku. Cítil velikou úlevu a&nbsp;vítězství, jakého dosáhl nad sebou, naplnilo jej útěchou. Zdálo se mu, že učinil k&nbsp;Lygii jakýsi veliký krok a&nbsp;že by se mu za to mělo dostati jakési odměny. V&nbsp;první chvíli ani ho nenapadlo, jak těžké nespravedlnosti se dopustil vůči Chilonovi a&nbsp;že jej dal zmrskati za totéž, za co jej dříve odměňoval. Kromě toho byl příliš Římanem, aby jej měla boleti cizí bolest a&nbsp;aby měl upjati svoji pozornost na jednoho ubohého Řeka. Kdyby na to byl dokonce vzpomněl, soudil by, že jednal správně, rozkázav, aby ničema byl potrestán. Ale on myslil na Lygii a&nbsp;k&nbsp;ní mluvil: Nesplatím ti dobré zlým, a&nbsp;až se jednou dovíš, jak jsem se zachoval k&nbsp;tomu, který mne chtěl přemluviti, abych na tebe vztáhl ruku, budeš mi za to vděčna. Tu se však pozastavil nad tím, zdali by Lygie schválila jeho jednání vůči Chilonovi. Vždyť nauka, kterou ona vyznává, přikazuje odpouštěti; vždyť křesťané odpustili tomu ubožákovi, ačkoli měli větší důvody k&nbsp;pomstě. Teprve tehdy ozval se mu v&nbsp;duši výkřik: „Ve jménu Kristově!“ Vzpomněl si, že podobným výkřikem osvobodil se Chilon z&nbsp;rukou Lygových, i&nbsp;rozhodl se, že mu zbytek trestu promine.</p>
			<p class="MLP-text para-style-override-1">Za tím účelem chtěl právě zavolati dispensatora, když ten před ním stanul a&nbsp;řekl:</p>
			<p class="MLP-text para-style-override-1">„Pane, onen stařec omdlel a&nbsp;snad jest i&nbsp;mrtev. Mám dát rozkaz, aby byl dále trýzněn?“</p>
			<p class="MLP-text para-style-override-1">„Vzkřiste jej a&nbsp;přiveďte sem přede mne!“</p>
			<p class="MLP-text para-style-override-1">Správce atria zmizel za závěsem, ale patrně kříšení nešlo tak snadno, poněvadž Vinitius čekal ještě dlouhou dobu a&nbsp;začal být již netrpěliv, když konečně otroci přivedli Chilona a&nbsp;na daný pokyn sami se okamžitě vzdálili.</p>
			<p class="MLP-text para-style-override-1">Chilon byl bled jako plátno a&nbsp;po jeho nohou stékaly na podlahu atria nitky krve. Byl však při vědomí, a&nbsp;padnuv na kolena, začal mluviti s&nbsp;nataženýma rukama:</p>
			<p class="MLP-text para-style-override-1">„Děkuji ti, pane! Jsi milosrdný a&nbsp;veliký!“</p>
			<p class="MLP-text para-style-override-1">„Pse!“ řekl Vinitius. „Věz, že jsem ti odpustil pro toho Krista, jemuž i&nbsp;já sám vděčím za svůj život!“</p>
			<p class="MLP-text para-style-override-1">„Budu sloužit Jemu i&nbsp;tobě, pane!“</p>
			<p class="MLP-text para-style-override-1">„Mlč a&nbsp;slyš! Vstaň! Půjdeš se mnou a&nbsp;ukážeš mi dům, ve kterém bydlí Lygie!“</p>
			<p class="MLP-text para-style-override-1">Chilon rychle vstal, ale sotva se octl na nohou, zbledl ještě více na smrt a&nbsp;řekl chabnoucím hlasem:</p>
			<p class="MLP-text para-style-override-1">„Pane, jsem opravdu hladov… Půjdu, pane, půjdu, ale nemám sil…! Poruč, aby mně dali aspoň zbytky s&nbsp;mísy tvého psa&nbsp;– a&nbsp;půjdu…!“</p>
			<p class="MLP-text para-style-override-1">Vinitius rozkázal, aby mu dali najíst, pak mu dal hrst zlata a&nbsp;plášť. Ale Chilon, jejž zeslabily rány důtek i&nbsp;hlad, nebyl schopen chůze ani po posilnění, ačkoliv se mu strachem ježily vlasy na hlavě, aby Vinitius nepovažoval jeho slabosti za vzdor a&nbsp;neporučil, aby jej mrskali nanovo.</p>
			<p class="MLP-text para-style-override-1">„Jen co mne víno rozhřeje,“ opakoval, drkotaje zuby, „hned budu moci jít, třebas i&nbsp;do velikého Řecka!“</p>
			<p class="MLP-text para-style-override-1">Opravdu, po nějaké době nabyl trochu sil i&nbsp;vyšli. Cesta byla dlouhá, poněvadž Linus bydlil jako většina křesťanů na Zatibří, nedaleko domu Miriamina. Chilon konečně ukázal Vinitiovi o&nbsp;sobě stojící domek, obehnaný zdí, jež cele byla pokryta břečtanem, a&nbsp;řekl:</p>
			<p class="MLP-text para-style-override-1">„Zde je to, pane!“</p>
			<p class="MLP-text para-style-override-1">„Dobrá!“ řekl Vinitius. „Teď se vzdal, ale dříve slyš, co ti povím! Zapomeň, že jsi mně sloužil; zapomeň, kde bydlí Miriam, Petr a&nbsp;Glaukos; zapomeň rovněž na tento dům a&nbsp;na všecky křesťany! Dostavíš se každého měsíce do mého domu, kde ti osvobozenec Demas vyplatí po dvou kusech zlata. Jestliže však budeš nadále slíditi po křesťanech, dám tě zmrskati nebo tě odevzdám do rukou praefekta města!“</p>
			<p class="MLP-text para-style-override-1">Chilon se uklonil a&nbsp;řekl:</p>
			<p class="MLP-text para-style-override-1">„Zapomenu.“</p>
			<p class="MLP-text para-style-override-1">Sotva však Vinitius zmizel na zatáčce uličky, napřáhl za ním ruce a&nbsp;hroze pěstmi, zvolal:</p>
			<p class="MLP-text para-style-override-1">„U&nbsp;Até<span class="char-style-override-1"><a id="footnote-19288-366-backlink" class="footnote-link" href="#footnote-19288-366">366</a></span> a&nbsp;Furií, nezapomenu!“</p>
			<p class="MLP-text para-style-override-1">Pak opět klesl v&nbsp;bezvědomí.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-19288-363" class="footnote-anchor" href="#footnote-19288-363-backlink">363</a> <span> Knihkupec ve starém Římě.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-364" class="footnote-anchor" href="#footnote-19288-364-backlink">364</a> <span> Správce pokladny.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-365" class="footnote-anchor" href="#footnote-19288-365-backlink">365</a> <span> Pessinuntum – město v&nbsp;Malé Asii, hlavní sídlo uctívání bohyně Kybely.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-19288-366" class="footnote-anchor" href="#footnote-19288-366-backlink">366</a> <span> Bohyně zaslepenosti a zločinů.</span></p>
				</div>
			</div>
		</div>
</body>
</html>