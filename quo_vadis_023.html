<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XIX">
    <meta name="apple-mobile-web-app-capable" content="yes">
    <title>XIX</title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="quo_vadis_023.html">
    <meta name="nb-identifier" content="sienkiewicz-quo-vadis-de81e33">
    <meta name="nb-role" content="other">
  </head>
  <body data-nb-words="3146" data-nb-chars="18784" class="nb-role-other nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XIX</span></h1>
        <p class="chunk" data-nb-ref-number="2" data-nb-words="25" data-nb-chars="176"><span class="idea" data-nb-ref-number="2" id="idea2" data-nb-words="25" data-nb-chars="176">Sotva Vinitius dočetl, vklouzl tiše do&nbsp;knihovny Chilon, neohlášen a&nbsp;nikým nepozorován, poněvadž služebnictvo mělo rozkázáno, aby jej vpustilo ve&nbsp;kteroukoli hodinu, dnem i&nbsp;nocí.</span></p>
        <p class="chunk" data-nb-ref-number="3" data-nb-words="23" data-nb-chars="142"><span class="idea" data-nb-ref-number="3" id="idea3" data-nb-words="23" data-nb-chars="142">„Kéž božská matka tvého velkodušného předka Aenea,“ řekl, „zachová se&nbsp;k&nbsp;tobě tak milostivě, pane, jako se&nbsp;ke&nbsp;mně zachoval božský syn Maie<a href="#footnote-19288-287">287</a>!“</span></p>
        <p class="chunk" data-nb-ref-number="4" data-nb-words="12" data-nb-chars="74"><span class="idea" data-nb-ref-number="4" id="idea4" data-nb-words="12" data-nb-chars="74">„To znamená…?“ tázal se&nbsp;Vinitius, rychle vstávaje od&nbsp;stolu, u&nbsp;něhož seděl.</span></p>
        <p class="chunk" data-nb-ref-number="5" data-nb-words="6" data-nb-chars="28"><span class="idea" data-nb-ref-number="5" id="idea5" data-nb-words="6" data-nb-chars="28">A&nbsp;Chilon zvedl hlavu a&nbsp;řekl:</span></p>
        <p class="chunk" data-nb-ref-number="6" data-nb-words="1" data-nb-chars="10"><span class="idea" data-nb-ref-number="6" id="idea6" data-nb-words="1" data-nb-chars="10">„Heureka!“</span></p>
        <p class="chunk" data-nb-ref-number="7" data-nb-words="12" data-nb-chars="76"><span class="idea" data-nb-ref-number="7" id="idea7" data-nb-words="12" data-nb-chars="76">Mladý patricius byl tak rozčilen, že&nbsp;po&nbsp;delší dobu nemohl pro­mluviti slova.</span></p>
        <p class="chunk" data-nb-ref-number="8" data-nb-words="6" data-nb-chars="32"><span class="idea" data-nb-ref-number="8" id="idea8" data-nb-words="6" data-nb-chars="32">„Viděl jsi ji?“ ptal se&nbsp;konečně.</span></p>
        <p class="chunk" data-nb-ref-number="9" data-nb-words="9" data-nb-chars="45"><span class="idea" data-nb-ref-number="9" id="idea9" data-nb-words="9" data-nb-chars="45">„Viděl jsem Ursa, pane, a&nbsp;mluvil jsem s&nbsp;ním.“</span></p>
        <p class="chunk" data-nb-ref-number="10" data-nb-words="5" data-nb-chars="23"><span class="idea" data-nb-ref-number="10" id="idea10" data-nb-words="5" data-nb-chars="23">„A&nbsp;víš, kam se&nbsp;skryli?“</span></p>
        <p class="chunk" data-nb-ref-number="11" data-nb-words="133" data-nb-chars="730"><span class="idea" data-nb-ref-number="11" id="idea11" data-nb-words="133" data-nb-chars="730">„Ne, pane. Jiný by&nbsp;byl ze&nbsp;samé sebelásky dal najevo Lygovi, že&nbsp;uhodl, kdo jest, jiný by&nbsp;se&nbsp;snažil vyslechnout jej, kde se&nbsp;zdržuje, a&nbsp;byl by&nbsp;buďto dostal pěstí ránu, po&nbsp;které by&nbsp;se&nbsp;mu&nbsp;všecky věci pozemské staly lhostejny, nebo by&nbsp;vzbudil obrovu nedůvěru a&nbsp;zavinil, že&nbsp;by&nbsp;ještě téže noci byla pro dívku vyhledána jiná skrýše. Já&nbsp;jsem to&nbsp;neudělal, pane. Stačí mi, vím-li, že&nbsp;Ursus pracuje blízko Emporia u&nbsp;mlynáře, který se&nbsp;jmenuje Demas, zrovna jako tvůj osvobozenec, a&nbsp;stačí mi&nbsp;to&nbsp;proto, že&nbsp;teď může každý tvůj otrok, jaký se&nbsp;ti&nbsp;namane, jít mu&nbsp;zítra v&nbsp;patách a&nbsp;vystopovat jejich skrýši. Přináším ti&nbsp;jen jistotu, pane, že&nbsp;když Ursus je&nbsp;zde, jest i&nbsp;božská Lygie v&nbsp;Římě, a&nbsp;pak druhou zprávu, že&nbsp;dnešní noci půjdu najisto do&nbsp;Ostriana…“</span></p>
        <p class="chunk" data-nb-ref-number="12" data-nb-words="16" data-nb-chars="102"><span class="idea" data-nb-ref-number="12" id="idea12" data-nb-words="16" data-nb-chars="102">„Do Ostriana? Kde to&nbsp;jest?“ přerušil jej Vinitius, chtěje patrně rozběhnouti se&nbsp;hned na&nbsp;zmíněné místo.</span></p>
        <p class="chunk" data-nb-ref-number="13" data-nb-words="144" data-nb-chars="849"><span class="idea" data-nb-ref-number="13" id="idea13" data-nb-words="144" data-nb-chars="849">„Staré hypogeum mezi Via Salaria a&nbsp;Nomentana. Onen pontifex maximus<a href="#footnote-19288-288">288</a> u&nbsp;křesťanů, o&nbsp;němž jsem se&nbsp;ti&nbsp;zmínil, pane, a&nbsp;jenž byl očekáván mnohem později, již přijel a&nbsp;dnes v&nbsp;noci bude křtít a&nbsp;učit na&nbsp;tom hřbitově. Se&nbsp;svým učením se&nbsp;skrývají, neboť přesto, že&nbsp;není dosud žádných ediktů, které by&nbsp;je&nbsp;zakazovaly, obyvatelstvo jich nenávidí, a&nbsp;proto musí býti opatrni. Sám Ursus mi&nbsp;říkal, že&nbsp;všichni do&nbsp;jednoho shromáždí se&nbsp;dnes v&nbsp;Ostrianu, neboť každý chce vidět a&nbsp;slyšet toho, jenž byl prvním učedníkem Kristovým a&nbsp;jejž oni nazývají Seslaným. A&nbsp;jelikož u&nbsp;nich ženy naslouchají nauce stejně jako muži, nebude tam z&nbsp;žen snad jediná Pomponie, poněvadž ta&nbsp;by&nbsp;se&nbsp;nemohla ospravedlnit před Aulem, ctitelem dávných bohů, proč opouští dům za&nbsp;noci, kdežto Lygie, ó,&nbsp;pane, která zůstává pod ochranou Ursa a&nbsp;starších v&nbsp;obci, půjde určitě pohromadě s&nbsp;jinými ženami.“</span></p>
        <p class="chunk" data-nb-ref-number="14" data-nb-words="46" data-nb-chars="287"><span class="idea" data-nb-ref-number="14" id="idea14" data-nb-words="46" data-nb-chars="287">Vinitius, který dosud žil jako v&nbsp;horečce, udržován pouze nadějí, nyní, když ta&nbsp;naděje docházela uskutečnění, jak se&nbsp;zdálo, ucítil pojednou takovou zmalátnělost, jakou pociťuje člověk po&nbsp;cestě, která byla nad jeho síly, když jest u&nbsp;cíle. Chilon to&nbsp;zpozoroval a&nbsp;umínil si, že&nbsp;toho využije.</span></p>
        <p class="chunk" data-nb-ref-number="15" data-nb-words="210" data-nb-chars="1210"><span class="idea" data-nb-ref-number="15" id="idea15" data-nb-words="210" data-nb-chars="1210">„Brány jsou sice střeženy tvými lidmi, pane, a&nbsp;křesťané jistě o&nbsp;tom vědí. Ale oni bran nepotřebují. Tiber jich rovněž nepotřebuje, a&nbsp;ačkoliv je&nbsp;do&nbsp;oněch cest od&nbsp;řeky daleko, stojí za&nbsp;to, aby vážili cestu a&nbsp;spatřili ‚velikého apoštola‘. Ostatně, mohou mít tisíceré způsoby, jak se&nbsp;dostat za&nbsp;hradby, a&nbsp;já vím, že&nbsp;je&nbsp;mají. V&nbsp;Ostrianu najdeš, pane, Lygii; a&nbsp;kdyby dokonce, čehož však se&nbsp;nedomnívám, jí&nbsp;tam nebylo, bude tam Ursus, protože ten mi&nbsp;slíbil, že&nbsp;zabije Glauka. Sám mně řekl, že&nbsp;se&nbsp;dostaví a&nbsp;tam že&nbsp;jej zavraždí&nbsp;– slyšíš, ctihodný tribune? Nuže, buďto půjdeš mu&nbsp;v&nbsp;patách a&nbsp;dovíš se, kde se&nbsp;Lygie zdržuje, nebo jej dáš chytit svými lidmi jako vraha, a&nbsp;maje ho&nbsp;v&nbsp;rukou, vynutíš z&nbsp;něho doznání, kam Lygii ukryl. Udělal jsem své! Jiný by&nbsp;ti&nbsp;vypravoval, pane, že&nbsp;vypil s&nbsp;Ursem deset cantharů<a href="#footnote-19288-289">289</a> nejznamenitějšího vína, nežli z&nbsp;něho vylákal tajemství; jiný by&nbsp;ti&nbsp;řekl, že&nbsp;prohrál u&nbsp;něho tisíc sestercií ve&nbsp;hře <em>scriptae duodecim</em><a href="#footnote-19288-290">290</a> nebo že&nbsp;odkoupil zprávu za&nbsp;dva tisíce… Vím, že&nbsp;bys mi&nbsp;to&nbsp;vrátil dvojnásob, ale přesto přese vše jednou v&nbsp;životě… totiž chtěl jsem říci: jako vždycky v&nbsp;životě budu poctivcem, neboť doufám, že&nbsp;jakož řekl velkodušný Petronius, všeliká moje vydání i&nbsp;naděje převýší tvá velkomyslnost.“</span></p>
        <p class="chunk" data-nb-ref-number="16" data-nb-words="23" data-nb-chars="140"><span class="idea" data-nb-ref-number="16" id="idea16" data-nb-words="23" data-nb-chars="140">Ale Vinitius, který byl voják a&nbsp;obyčejně si&nbsp;nejen věděl rady v&nbsp;každé případnosti, nýbrž i&nbsp;jednal, ihned překonal okamžitou slabost a&nbsp;pravil:</span></p>
        <p class="chunk" data-nb-ref-number="17" data-nb-words="12" data-nb-chars="77"><span class="idea" data-nb-ref-number="17" id="idea17" data-nb-words="12" data-nb-chars="77">„Nezklameš se&nbsp;v&nbsp;mé velkomyslnosti, nicméně dříve půjdeš se&nbsp;mnou do&nbsp;Ostriana.“</span></p>
        <p class="chunk" data-nb-ref-number="18" data-nb-words="153" data-nb-chars="874"><span class="idea" data-nb-ref-number="18" id="idea18" data-nb-words="153" data-nb-chars="874">„Já do&nbsp;Ostriana?“ ptal se&nbsp;Chilon, který neměl ani za&nbsp;mák chuti tam jíti. „Slíbil jsem ti, šlechetný tribune, že&nbsp;ti&nbsp;ukáži Lygii, ale neslíbil, že&nbsp;se&nbsp;jí&nbsp;zmocním… Uvaž, pane, co&nbsp;by&nbsp;se&nbsp;se&nbsp;mnou stalo, kdyby ten lygijský medvěd, až&nbsp;by&nbsp;roztrhal Glauka, hned nato se&nbsp;přesvědčil, že&nbsp;nebyl v&nbsp;právu, rozsápav jej! Nepokládal by&nbsp;mne (jistě nespravedlivě) za&nbsp;původce spáchané vraždy? Měj na&nbsp;paměti, pane, že&nbsp;čím větší je&nbsp;kdo filosof, tím nesnadněji pro něho jest, aby odpovídal na&nbsp;hloupé otázky prostáčků. A&nbsp;co bych mu&nbsp;tedy odpověděl, kdyby se&nbsp;mne zeptal, proč jsem obvinil Glauka lékaře? Máš-li mne však v&nbsp;podezření, že&nbsp;tě&nbsp;podvádím, zaplať mi&nbsp;teprve pak, až&nbsp;ti&nbsp;ukáži dům, v&nbsp;němž bydlí Lygie; dnes mi&nbsp;ukaž aspoň špetku své štědrosti, abych nezůstal bez odměny, kdybys i&nbsp;ty, ó,&nbsp;pane (což však všichni bohové odvraťtež!), měl se&nbsp;stát obětí nějaké náhody. Tvé srdce by&nbsp;toho nikdy nesneslo.“</span></p>
        <p class="chunk" data-nb-ref-number="19" data-nb-words="18" data-nb-chars="114"><span class="idea" data-nb-ref-number="19" id="idea19" data-nb-words="18" data-nb-chars="114">Vinitius odešel ke&nbsp;schránce, stojící na&nbsp;mramorovém podnoží, zvané ‚arca‘, a&nbsp;vyňav z&nbsp;ní měšec, hodil jej Chilonovi.</span></p>
        <p class="chunk" data-nb-ref-number="20" data-nb-words="14" data-nb-chars="97"><span class="idea" data-nb-ref-number="20" id="idea20" data-nb-words="14" data-nb-chars="97">„To jsou ‚scrupula‘,“ pravil. „Až bude Lygie mém domě, dostaneš stejný měšec, naplněný aurey.“<a href="#footnote-19288-291">291</a></span></p>
        <p class="chunk" data-nb-ref-number="21" data-nb-words="3" data-nb-chars="25"><span class="idea" data-nb-ref-number="21" id="idea21" data-nb-words="3" data-nb-chars="25">„Joviši!!“ zvolal Chilon.</span></p>
        <p class="chunk" data-nb-ref-number="22" data-nb-words="4" data-nb-chars="28"><span class="idea" data-nb-ref-number="22" id="idea22" data-nb-words="4" data-nb-chars="28">Ale Vinitius svraštil obočí.</span></p>
        <p class="chunk" data-nb-ref-number="23" data-nb-words="22" data-nb-chars="126"><span class="idea" data-nb-ref-number="23" id="idea23" data-nb-words="22" data-nb-chars="126">„Zde dostaneš jídlo, pak si&nbsp;můžeš odpočinouti. Do&nbsp;večera se&nbsp;odtud nehneš, a&nbsp;až se&nbsp;snese noc, budeš mne provázeti do&nbsp;Ostriana.“</span></p>
        <p class="chunk" data-nb-ref-number="24" data-nb-words="17" data-nb-chars="89"><span class="idea" data-nb-ref-number="24" id="idea24" data-nb-words="17" data-nb-chars="89">Na&nbsp;Řekově tváři se&nbsp;na&nbsp;chvíli zračil strach a&nbsp;rozpaky, načež přece jen se&nbsp;upokojil a&nbsp;řekl:</span></p>
        <p class="chunk" data-nb-ref-number="25" data-nb-words="45" data-nb-chars="266"><span class="idea" data-nb-ref-number="25" id="idea25" data-nb-words="45" data-nb-chars="266">„Kdo ti, pane, odolá? Přijmi ta&nbsp;slova za&nbsp;šťastnou věštbu, jako přijal podobná slova veliký náš hrdina ve&nbsp;chrámu Ammonově<a href="#footnote-19288-292">292</a>. Co&nbsp;se&nbsp;mne týče, tyto ‚scrupuly‘ (tu potřásl měšcem) převážily ty&nbsp;mé, nemluvě již ani o&nbsp;tvé společnosti, která jest pro mne blahem a&nbsp;rozkoší…“</span></p>
        <p class="chunk" data-nb-ref-number="26" data-nb-words="246" data-nb-chars="1425"><span class="idea" data-nb-ref-number="26" id="idea26" data-nb-words="246" data-nb-chars="1425">Ale Vinitius jej nevrle přerušil a&nbsp;začal se&nbsp;vyptávati na&nbsp;podrobnosti z&nbsp;rozmluvy s&nbsp;Ursem. Jedno z&nbsp;nich jasně vyplývalo: že&nbsp;totiž buďto bude ještě této noci Lygiin úkryt vypátrán, nebo ji&nbsp;samu že&nbsp;bude možno unésti na&nbsp;zpáteční cestě z&nbsp;Ostriana. A&nbsp;při myšlence na&nbsp;to&nbsp;zmocnila se&nbsp;Vinitia šílená radost. Nyní, když měl téměř jistotu, že&nbsp;Lygie bude zase jeho, zmizel hněv proti ní&nbsp;i&nbsp;pocit nenávisti, jakou k&nbsp;ní choval. Právě za&nbsp;tuto radost odpustil jí&nbsp;všecky viny. Myslil pouze na&nbsp;ni&nbsp;jako na&nbsp;drahou a&nbsp;toužebně očekávanou bytost i&nbsp;bylo mu, jako by&nbsp;se&nbsp;měla vrátiti po&nbsp;dlouhé cestě. Jímala jej touha svolati otroky a&nbsp;rozkázati jim, aby ozdobili dům girlandami. Nechoval v&nbsp;tom okamžiku záští ani k&nbsp;Ursovi. Byl hotov odpustiti všecko všem. Chilon, k&nbsp;němuž dosud přes jeho služby cítil jakýsi odpor, připadal mu&nbsp;po&nbsp;prvé člověkem zábavným a&nbsp;přitom nevšedním. Zjasnilo se&nbsp;v&nbsp;domě Vinitiově, zjasnily se&nbsp;oči Vinitiovy, zjasnila se&nbsp;jeho tvář. Opět začal pociťovati mládí a&nbsp;rozkoš ze&nbsp;života. Dřívější chmurné utrpení neposkytovalo mu&nbsp;dostatečného měřítka na&nbsp;to, jak Lygii miloval. Pochopil to&nbsp;až&nbsp;nyní, kdy doufal, že&nbsp;ji&nbsp;opět má. Budila se&nbsp;v&nbsp;něm touha po&nbsp;ní, jako se&nbsp;na&nbsp;jaře budí země, prohřátá sluncem, ale jeho roztoužení bylo teď jaksi méně slepé a&nbsp;divoké, spíše radostné a&nbsp;tklivé. Také v&nbsp;sobě cítil nesmírnou energii a&nbsp;byl přesvědčen, že&nbsp;až&nbsp;jen spatří Lygii vlastníma očima, neodejmou mu&nbsp;jí&nbsp;ani křesťané celého světa, dokonce ani sám Caesar.</span></p>
        <p class="chunk" data-nb-ref-number="27" data-nb-words="203" data-nb-chars="1219"><span class="idea" data-nb-ref-number="27" id="idea27" data-nb-words="203" data-nb-chars="1219">Nicméně Chilon, osmělen jeho radostí, začal mluviti a&nbsp;jal se&nbsp;dávati rady. Po&nbsp;jeho mínění slušelo se&nbsp;nemíti ještě za&nbsp;to, že&nbsp;je&nbsp;vyhráno, nýbrž zachovati opatrnost pokud možno největší, bez které každá práce může se&nbsp;setkati s&nbsp;nezdarem. Proto také zapřísahal Vinitia, aby Lygie z&nbsp;Ostriana neunesl. Musí tam jíti oba v&nbsp;kápích na&nbsp;hlavách, se&nbsp;zahalenými obličeji a&nbsp;spokojiti se&nbsp;pouze pozorováním všech přítomných z&nbsp;nějakého setmělého kouta. Teprve až&nbsp;spatří Lygii, bude naprosté bezpečí, půjdou-li za&nbsp;ní&nbsp;zpovzdálí a&nbsp;zjistí-li, do&nbsp;kterého domu vchází, nazítří pak, na&nbsp;úsvitě, obstoupí-li jej velikým množstvím otroků a&nbsp;zmocní-li se&nbsp;jí&nbsp;za&nbsp;bílého dne. Protože je&nbsp;dívka rukojmím a&nbsp;tím vlastně náleží Caesarovi, možno to&nbsp;provésti bez obavy ze&nbsp;zákona. Kdyby ji&nbsp;v&nbsp;Ostrianu nenašli, půjdou za&nbsp;Ursem a&nbsp;výsledek bude týž. Na&nbsp;hřbitov se&nbsp;odebrati s&nbsp;velikým počtem lidí jest nemožno, protože by&nbsp;snadno obrátili na&nbsp;sebe pozornost a&nbsp;pak by&nbsp;křesťané potřebovali pouze zhasiti všecka světla, jako to&nbsp;udělali při prvém únosu, a&nbsp;rozptýliti se&nbsp;nebo poschovávati ve&nbsp;tmě do&nbsp;skrýší, jež pouze jim jsou známy. Naproti tomu je&nbsp;nutno se&nbsp;ozbrojiti a&nbsp;ještě lépe vzíti s&nbsp;sebou asi dva spolehlivé a&nbsp;statné lidi, aby v&nbsp;nich měli ochranu, bude-li toho třeba.</span></p>
        <p class="chunk" data-nb-ref-number="28" data-nb-words="60" data-nb-chars="392"><span class="idea" data-nb-ref-number="28" id="idea28" data-nb-words="60" data-nb-chars="392">Vinitius mu&nbsp;přiznával, že&nbsp;má&nbsp;plně pravdu, a&nbsp;vzpomenuv si&nbsp;zároveň na&nbsp;rady Petroniovy, vydal otrokům rozkaz, aby k&nbsp;němu přivedli Krotona. Chilon, který znal v&nbsp;Římě všecky, značně se&nbsp;upokojil, slyše jméno známého atleta, jehož nadlidské síle se&nbsp;nejednou obdivoval v&nbsp;aréně, i&nbsp;prohlásil, že&nbsp;do&nbsp;Ostriana půjde. Měšec, naplněný velikými aurey, připadal mu&nbsp;snadněji dosažitelný za&nbsp;přispění Krotonova.</span></p>
        <p class="chunk" data-nb-ref-number="29" data-nb-words="206" data-nb-chars="1277"><span class="idea" data-nb-ref-number="29" id="idea29" data-nb-words="206" data-nb-chars="1277">Zasedl tedy v&nbsp;dobré mysli ke&nbsp;stolu, k&nbsp;němuž jej po&nbsp;nějaké době vybídl představený atria, a&nbsp;mezi jídlem vypravoval otrokům, jak dodal jejich pánovi zázračnou mast, která stačí, aby se&nbsp;jí&nbsp;natřela kopyta nejchatrnějších koní, a&nbsp;ti pak daleko předstihnou všecky ostatní. Naučil prý jej připravovati tu&nbsp;mast jakýsi křesťan, poněvadž starší křesťané mnohem lépe se&nbsp;znají v&nbsp;kouzlech a&nbsp;zázracích nežli dokonce Thesalové, ačkoliv Thesálie<a href="#footnote-19288-293">293</a> je&nbsp;proslulá svými kouzelnicemi. Křesťané prý chovají k&nbsp;němu nesmírnou důvěru, a&nbsp;proč ji&nbsp;mají, snadno uhodne každý, kdo ví, co&nbsp;znamená ryba. Takto rozprávěje, pozorně se&nbsp;díval do&nbsp;tváří otroků, doufaje, že&nbsp;snad mezi nimi vypátrá křesťana a&nbsp;zpraví o&nbsp;něm Vinitia. Když nicméně ta&nbsp;naděje ho&nbsp;zklamala, začal jíst a&nbsp;pít neobyčejně důkladně, neskrble pochvalami vůči kuchaři a&nbsp;ujišťuje, že&nbsp;se&nbsp;přičiní, aby jej koupil od&nbsp;Vinitia. Jeho veselost byla kalena jedině myšlenkou, že&nbsp;bude nutno jíti do&nbsp;Ostriana v&nbsp;noci, utěšoval se&nbsp;však, že&nbsp;to&nbsp;bude v&nbsp;přestrojení, potmě a&nbsp;ve společnosti dvou lidí, z&nbsp;nichž jeden jako silák jest modlou celého Říma, druhý patriciem a&nbsp;vysokým vojenským hodnostářem. „I&nbsp; kdyby Vinitiovi odhalili tvář,“ mluvil k&nbsp;sobě, „neodváží se&nbsp;nikdo vztáhnout na&nbsp;něho ruku; co&nbsp;se&nbsp;pak mne týče, všichni zmoudří, uvidí-li aspoň konec mého nosu.“</span></p>
        <p class="chunk" data-nb-ref-number="30" data-nb-words="124" data-nb-chars="769"><span class="idea" data-nb-ref-number="30" id="idea30" data-nb-words="124" data-nb-chars="769">Pak jal se&nbsp;rozpomínati na&nbsp;rozmluvu s&nbsp;chasníkem a&nbsp;ta vzpomínka naplnila jej novou útěchou. Neměl nejmenší pochybnosti, že&nbsp;oním chasníkem byl Ursus. Věděl z&nbsp;vypravování Vinitiova i&nbsp;těch, kteří odváděli Lygii z&nbsp;paláce Caesarova, o&nbsp;neobyčejné síle toho člověka. Nebylo tudíž nic divného, že&nbsp;byl odkázán na&nbsp;Ursa, poněvadž se&nbsp;u&nbsp;Euritia vyptával na&nbsp;lidi výjimečně silné. Mimo to&nbsp;chasníkovy rozpaky a&nbsp;rozčilení při zmínce o&nbsp;Vinitiovi a&nbsp;Lygii nedovolovaly mu, aby pochyboval, že&nbsp;na&nbsp;těch osobách mu&nbsp;valně záleží; chasník také se&nbsp;zmínil o&nbsp;pokání za&nbsp;zabití člověka, Ursus pak zabil Atacina; konečně popis chasníkův úplně souhlasil s&nbsp;tím, co&nbsp;vypravoval Vinitius o&nbsp;Lygovi. Jediné jen jméno mohlo buditi pochybnost, ale Chilon již věděl, že&nbsp;křesťané často přijímají u&nbsp;křtu nová jména.</span></p>
        <p class="chunk" data-nb-ref-number="31" data-nb-words="424" data-nb-chars="2462"><span class="idea" data-nb-ref-number="31" id="idea31" data-nb-words="424" data-nb-chars="2462">„Zabije-li Ursus Glauka,“ mluvil k&nbsp;sobě Chilon, „bude ještě lépe; pakli nezabije, bude to&nbsp;rovněž dobré znamení, neboť se&nbsp;ukáže, jak obtížným přichází křesťanům, aby zabíjeli. Vylíčil jsem přece toho Glauka jako vlastního syna Jidášova a&nbsp;zrádce všech křesťanů; byl jsem tak výmluvný, že&nbsp;by&nbsp;se&nbsp;kámen dal pohnout a&nbsp;slíbil by, že&nbsp;padne na&nbsp;hlavu Glaukovu&nbsp;– a&nbsp;přece jen jsem jen tak tak přiměl toho lygijského medvěda, aby mi&nbsp;slíbil, že&nbsp;položí na&nbsp;něho svoji tlapu… Váhal, nechtěl, vypravoval o&nbsp;své lítosti a&nbsp;pokání. Patrně se&nbsp;to&nbsp;u&nbsp;nich neodpouští… Je&nbsp;nutno promíjet hanebnosti, páchané proti nám, za&nbsp;cizí hanebnosti se&nbsp;mstít je&nbsp;zakázáno&nbsp;– ergo, uvaž, Chilone, co&nbsp;ti&nbsp;může hrozit. Glaukos na&nbsp;tobě se&nbsp;pomstít nesmí… Ursus, nezabije-li Glauka za&nbsp;tak velikou vinu, jako je&nbsp;zrada na&nbsp;všech křesťanech, zabije tím méně tebe pro tak malou věc, jakou je&nbsp;zrada jednoho křesťana. Ostatně, jakmile jednou ukáži tomu vilnému hřivnáči hnízdo oné hrdličky, myji si&nbsp;ruce nade vším a&nbsp;přestěhuji se&nbsp;do&nbsp;Neapole zpět. Křesťané mluvívají také o&nbsp;jakémsi umývání rukou&nbsp;– je&nbsp;to&nbsp;dle všeho způsob, kterým lze věc skoncovati, má-li s&nbsp;nimi člověk co&nbsp;jednat. Jací jsou to&nbsp;dobří lidé, ti&nbsp;křesťané, a&nbsp;tak zle se&nbsp;o&nbsp;nich mluví! Ó,&nbsp;bohové, taková je&nbsp;spravedlnost na&nbsp;světě! Nicméně mám rád ono učení proto, že&nbsp;zakazuje zabíjet. Zakazuje-li však zabíjet, pak nedovoluje ani krást, ani podvádět, ani křivě svědčit, a&nbsp;proto bych neřekl, že&nbsp;je&nbsp;snadné. Patrně učí, aby se&nbsp;nejen čestně umíralo, jak tomu učí i&nbsp;stoikové, nýbrž také čestně žilo. Domohu-li se&nbsp;jednou jmění a&nbsp;budu mít takový dům jako tento a&nbsp;mnoho otroků, stanu se&nbsp;snad křesťanem na&nbsp;tak dlouho, dokud mi&nbsp;to&nbsp;půjde k&nbsp;duhu. Neboť boháč si&nbsp;může dovolit všecko, třebas i&nbsp;počestnost… Ano, to&nbsp;je&nbsp;náboženství pro boháče!! A&nbsp;proto nechápu, z&nbsp;jaké příčiny je&nbsp;mezi nimi tolik chuďasů. Co&nbsp;z&nbsp;toho budou mít a&nbsp;proč dovolují poctivosti, aby jim vázala ruce? Musím někdy o&nbsp;tom uvažovat. Zatím budiž ti&nbsp;chvála, Herme, že&nbsp;jsi mi&nbsp;pomohl najít onoho jezevce…! Ale udělal-lis to&nbsp;pro dvě jalovičky, bílé jednoročky s&nbsp;pozlacenými rohy, pak tě&nbsp;nepoznávám. Styď se, Argobijče<a href="#footnote-19288-294">294</a>! Takový moudrý bůh a&nbsp;ten že&nbsp;by&nbsp;napřed nevěděl, že&nbsp;nic nedostane! Nabízím ti&nbsp;za&nbsp;to&nbsp;svoji vděčnost, a&nbsp;jsou-li ti&nbsp;dvě hovádka milejší nežli má&nbsp;vděčnost, jsi sám tím třetím a&nbsp;v&nbsp;nejlepší případnosti bys měl být pastuchou, a&nbsp;ne bohem. Měj se&nbsp;také na&nbsp;pozoru, abych jako filosof nedokázal lidem, že&nbsp;vůbec neexistuješ, protože pak by&nbsp;ti&nbsp;všichni přestali přinášet oběti. S&nbsp;filosofy je&nbsp;lépe být zadobře.“</span></p>
        <p class="chunk" data-nb-ref-number="32" data-nb-words="33" data-nb-chars="197"><span class="idea" data-nb-ref-number="32" id="idea32" data-nb-words="33" data-nb-chars="197">Takto rozmlouvaje sám s&nbsp;sebou a&nbsp;s&nbsp;Hermem<a href="#footnote-19288-295">295</a>, natáhl se&nbsp;na&nbsp;lavici, podložil si&nbsp;pod hlavu plášť, a&nbsp;když otroci odklidili příbory, usnul. Probudil se&nbsp;teprve či&nbsp;vlastně byl probuzen, když přišel Kroto.</span></p>
        <p class="chunk" data-nb-ref-number="33" data-nb-words="37" data-nb-chars="226"><span class="idea" data-nb-ref-number="33" id="idea33" data-nb-words="37" data-nb-chars="226">Tehdy se&nbsp;odebral do&nbsp;atria a&nbsp;s&nbsp;potěšením začal si&nbsp;prohlížeti statnou postavu lanisty, ex-gladiátora, která svou mohutností vyplňovala, jak se&nbsp;zdálo, celé atrium. Kroto byl se&nbsp;již dohodl o&nbsp;ceně za&nbsp;výpravu a&nbsp;právě řekl Vinitiovi:</span></p>
        <p class="chunk" data-nb-ref-number="34" data-nb-words="62" data-nb-chars="386"><span class="idea" data-nb-ref-number="34" id="idea34" data-nb-words="62" data-nb-chars="386">„U&nbsp;Herkula, dobře, pane, že&nbsp;ses u&nbsp;mne dnes přihlásil, poněvadž zítra se&nbsp;odeberu do&nbsp;Beneventa, kam mne obeslal šlechetný Vatinius, abych se&nbsp;tam před tváří Caesarovou pokusil o&nbsp;zápas s&nbsp;jakýmsi Sifaxem, nejsilnějším černochem, jakého kdy vydala Afrika. Dovedeš si&nbsp;představit, pane, jak to&nbsp;v&nbsp;jeho páteřní kosti chrupne pod mýma rukama? Ale kromě toho mu&nbsp;roztříštím pěstí jeho černou dáseň.“</span></p>
        <p class="chunk" data-nb-ref-number="35" data-nb-words="10" data-nb-chars="69"><span class="idea" data-nb-ref-number="35" id="idea35" data-nb-words="10" data-nb-chars="69">„U&nbsp;Polluxe!“ odpověděl Vinitius. „Jsem jist, že&nbsp;tak učiníš, Krotone!“</span></p>
        <p class="chunk" data-nb-ref-number="36" data-nb-words="63" data-nb-chars="372"><span class="idea" data-nb-ref-number="36" id="idea36" data-nb-words="63" data-nb-chars="372">„A&nbsp;znamenitě to&nbsp;provedeš!“ dodal Chilon. „Ano…! Roztříšti mu&nbsp;kromě toho dáseň! To&nbsp;je&nbsp;dobrý nápad a&nbsp;čin tebe důstojný! Jsem hotov se&nbsp;založit, že&nbsp;mu&nbsp;roztříštíš dáseň. Nicméně si&nbsp;zatím natři údy olejem, milý Herkule, a&nbsp;přepásej se, neboť věz, že&nbsp;můžeš mít co&nbsp;dělat s&nbsp;pravým Kakem<a href="#footnote-19288-296">296</a>. Člověk, jenž hlídá onu dívku, o&nbsp;niž běží ctihodnému Vinitiovi, honosí se&nbsp;výjimečnou silou.“</span></p>
        <p class="chunk" data-nb-ref-number="37" data-nb-words="12" data-nb-chars="83"><span class="idea" data-nb-ref-number="37" id="idea37" data-nb-words="12" data-nb-chars="83">Chilon takto mluvil jen proto, aby podnítil ctižádost Krotonovu, ale Vinitius řekl:</span></p>
        <p class="chunk" data-nb-ref-number="38" data-nb-words="21" data-nb-chars="107"><span class="idea" data-nb-ref-number="38" id="idea38" data-nb-words="21" data-nb-chars="107">„Tak jest. Neviděl jsem ho, ale řeklo se&nbsp;mi&nbsp;o&nbsp;něm, že&nbsp;popadne-li býka za&nbsp;rohy, může jej zavléci, kam chce.“</span></p>
        <p class="chunk" data-nb-ref-number="39" data-nb-words="12" data-nb-chars="75"><span class="idea" data-nb-ref-number="39" id="idea39" data-nb-words="12" data-nb-chars="75">„Aj!“ zvolal Chilon, který si&nbsp;nepředstavoval, že&nbsp;by&nbsp;Ursus byl takový silák.</span></p>
        <p class="chunk" data-nb-ref-number="40" data-nb-words="5" data-nb-chars="29"><span class="idea" data-nb-ref-number="40" id="idea40" data-nb-words="5" data-nb-chars="29">Ale Kroto se&nbsp;pohrdlivě usmál.</span></p>
        <p class="chunk" data-nb-ref-number="41" data-nb-words="46" data-nb-chars="294"><span class="idea" data-nb-ref-number="41" id="idea41" data-nb-words="46" data-nb-chars="294">„Uvoluji se, ctihodný pane,“ pravil, „uchopit touto rukou zde, koho mi&nbsp;poručíš, a&nbsp;touto druhou ubránit se&nbsp;takovým sedmi Lygům a&nbsp;přinést ti&nbsp;dívku do&nbsp;domu, kdyby mne třebas všichni křesťané z&nbsp;Říma pronásledovali jako kalabrijští vlci. Nedokáží-li to, nechám se&nbsp;zmrskat důtkami na&nbsp;tomto impluviu.“</span></p>
        <p class="chunk" data-nb-ref-number="42" data-nb-words="30" data-nb-chars="169"><span class="idea" data-nb-ref-number="42" id="idea42" data-nb-words="30" data-nb-chars="169">„Nedovoluj mu&nbsp;to, pane!“ zvolal Chilon. „Začnou nás kamenovat, a&nbsp;co bude pak platna jeho síla? Není-liž lépe odvléci dívku z&nbsp;domu a&nbsp;nevydávat ani ji, ani sebe v&nbsp;záhubu?“</span></p>
        <p class="chunk" data-nb-ref-number="43" data-nb-words="7" data-nb-chars="43"><span class="idea" data-nb-ref-number="43" id="idea43" data-nb-words="7" data-nb-chars="43">„Tak to&nbsp;má&nbsp;býti, Krotone!“ pravil Vinitius.</span></p>
        <p class="chunk" data-nb-ref-number="44" data-nb-words="14" data-nb-chars="83"><span class="idea" data-nb-ref-number="44" id="idea44" data-nb-words="14" data-nb-chars="83">„Tvé jsou peníze, tvá i&nbsp;vůle! Pamatuj pouze, pane, že&nbsp;zítra odjíždím do&nbsp;Beneventa!“</span></p>
        <p class="chunk" data-nb-ref-number="45" data-nb-words="9" data-nb-chars="55"><span class="idea" data-nb-ref-number="45" id="idea45" data-nb-words="9" data-nb-chars="55">„Mám pět set otroků v&nbsp;samém městě,“ odpověděl Vinitius.</span></p>
        <p class="chunk" data-nb-ref-number="46" data-nb-words="18" data-nb-chars="105"><span class="idea" data-nb-ref-number="46" id="idea46" data-nb-words="18" data-nb-chars="105">Pak jim dal znamení, aby odešli, sám pak se&nbsp;odebral do&nbsp;knihovny, a&nbsp;usednuv, napsal Petroniovi tato slova:</span></p>
        <p class="chunk" data-nb-ref-number="47" data-nb-words="40" data-nb-chars="226"><span class="idea" data-nb-ref-number="47" id="idea47" data-nb-words="40" data-nb-chars="226">–&nbsp;Chilon vypátral Lygii. Dnes večer odeberu se&nbsp;s&nbsp;ním a&nbsp;s&nbsp;Krotonem do&nbsp;Ostriana a&nbsp;unesu ji&nbsp;buď ihned, nebo zítra z&nbsp;domu. Kéž bohové tě&nbsp;zahrnou všelikým dobrem! Buď zdráv, carissime, protože radost mi&nbsp;nedovoluje, abych psal více!</span></p>
        <p class="chunk" data-nb-ref-number="48" data-nb-words="106" data-nb-chars="617"><span class="idea" data-nb-ref-number="48" id="idea48" data-nb-words="106" data-nb-chars="617">A&nbsp;odloživ třtinu, začal se&nbsp;procházeti rychlým krokem, poněvadž kromě radosti, která mu&nbsp;zalévala duši, sžírala jej horečka. Mluvil k&nbsp;sobě, že&nbsp;nazítří bude Lygie v&nbsp;tomto domě. Nevěděl, jak se&nbsp;k&nbsp;ní zachová, cítil však, že&nbsp;bude-li ona chtíti jej milovat, bude jejím otrokem. Vzpomněl si, jak Akté ujišťovala, že&nbsp;byl milován, a&nbsp;byl hluboce dojat. Půjde tudíž pouze o&nbsp;to, aby byl překonán jakýsi panenský stud a&nbsp;nějaké sliby, které patrně ukládá křesťanské učení. Jestliže však je&nbsp;tomu tak, až&nbsp;bude jednou Lygie v&nbsp;jeho domě a&nbsp;podlehne domluvě nebo nátlaku, musí sobě říci: „Stalo se!“ – a&nbsp;potom již bude povolná a&nbsp;milující.</span></p>
        <p class="chunk" data-nb-ref-number="49" data-nb-words="9" data-nb-chars="61"><span class="idea" data-nb-ref-number="49" id="idea49" data-nb-words="9" data-nb-chars="61">Ale příchod Chilonův přerušil mu&nbsp;běh těch blažených myšlenek.</span></p>
        <p class="chunk" data-nb-ref-number="50" data-nb-words="55" data-nb-chars="334"><span class="idea" data-nb-ref-number="50" id="idea50" data-nb-words="55" data-nb-chars="334">„Pane,“ pravil Řek, „co mne ještě napadlo! Křesťané mají nějaké odznaky, jakési ‚tessery‘<a href="#footnote-19288-297">297</a>, bez kterých nebude nikdo vpuštěn do&nbsp;Ostriana. Vím, že&nbsp;v&nbsp;modlitebnách tak bývá a&nbsp;že jsem takovou tesse­ru dostal od&nbsp;Euritia; dovol mi&nbsp;tedy, pane, abych k&nbsp;němu došel a&nbsp;důkladně se&nbsp;ho&nbsp;vyptal a&nbsp;opatřil ony odznaky, bude-li jich nezbytně třeba.“</span></p>
        <p class="chunk" data-nb-ref-number="51" data-nb-words="36" data-nb-chars="221"><span class="idea" data-nb-ref-number="51" id="idea51" data-nb-words="36" data-nb-chars="221">„Dobrá, šlechetný mudrče!“ vesele odpověděl Vinitius. „Mluvíš jako prozíravý člověk a&nbsp;náleží ti&nbsp;za&nbsp;to&nbsp;chvála. Nuže, zajdeš k&nbsp;Euritiovi nebo kam ti&nbsp;libo, ale pro všechnu jistotu necháš zde na&nbsp;stole měšec, jejž jsi dostal!“</span></p>
        <p class="chunk" data-nb-ref-number="52" data-nb-words="36" data-nb-chars="212"><span class="idea" data-nb-ref-number="52" id="idea52" data-nb-words="36" data-nb-chars="212">Chilon, který se&nbsp;vždycky nerad loučil s&nbsp;penězi, ušklíbl se, nicméně vyhověl rozkazu a&nbsp;odešel. Z&nbsp;Carin k&nbsp;cirku, u&nbsp;něhož byl krámeček Euritiův, nebylo příliš daleko, a&nbsp;proto se&nbsp;vrátil hodně brzy ještě před večerem.</span></p>
        <p class="chunk" data-nb-ref-number="53" data-nb-words="53" data-nb-chars="331"><span class="idea" data-nb-ref-number="53" id="idea53" data-nb-words="53" data-nb-chars="331">„Zde jsou odznaky, pane! Bez nich nebyli bychom vpuštěni. Také jsem se&nbsp;podrobně vyptal na&nbsp;cestu a&nbsp;zároveň řekl Euritiovi, že&nbsp;potřebuji odznaků pouze pro své přátele, sám že&nbsp;nepůjdu, protože pro mne starého je&nbsp;to&nbsp;příliš daleko, a&nbsp;konečně zítra že&nbsp;uvidím velikého apoštola, který mi&nbsp;zopakuje nejkrásnější odstavce ze&nbsp;svého proslovu.“</span></p>
        <p class="chunk" data-nb-ref-number="54" data-nb-words="7" data-nb-chars="47"><span class="idea" data-nb-ref-number="54" id="idea54" data-nb-words="7" data-nb-chars="47">„Jakže, ty&nbsp;nepůjdeš? Musíš jít!“ řekl Vinitius.</span></p>
        <p class="chunk" data-nb-ref-number="55" data-nb-words="21" data-nb-chars="124"><span class="idea" data-nb-ref-number="55" id="idea55" data-nb-words="21" data-nb-chars="124">„Vím, že&nbsp;musím, ale půjdu důkladně zahalen do&nbsp;kápě a&nbsp;vám jsem tou radou, abyste učinili totéž, jinak můžeme ptáky vyplašit.“</span></p>
        <p class="chunk" data-nb-ref-number="56" data-nb-words="56" data-nb-chars="369"><span class="idea" data-nb-ref-number="56" id="idea56" data-nb-words="56" data-nb-chars="369">Vskutku také zanedlouho začali se&nbsp;chystati, poněvadž venku se&nbsp;stmívalo. Vzali si&nbsp;gallské pláště s&nbsp;kápěmi, vzali i&nbsp;lucerničky; Vinitius kromě toho vyzbrojil sebe i&nbsp;své společníky krátkými zakřivenými noži. Chilon pak si&nbsp;nasadil paruku, kterou si&nbsp;opatřil na&nbsp;cestě k&nbsp;Euritiovi, a&nbsp;pak odešli, pospíchajíce, aby k&nbsp;odlehlé bráně nomentské dorazili ještě před jejím uzavřením.</span></p>
        <p class="chunk" data-nb-ref-number="57" data-nb-words="9" data-nb-chars="57"><span class="idea" data-nb-ref-number="57" id="idea57" data-nb-words="9" data-nb-chars="57"><a href="#footnote-19288-287-backlink">287</a> Bájná řecká Plejáda, která Diovi porodila syna Herma.</span></p>
        <p class="chunk" data-nb-ref-number="58" data-nb-words="4" data-nb-chars="30"><span class="idea" data-nb-ref-number="58" id="idea58" data-nb-words="4" data-nb-chars="30"><a href="#footnote-19288-288-backlink">288</a> Nejvyšší starořímský kněz.</span></p>
        <p class="chunk" data-nb-ref-number="59" data-nb-words="15" data-nb-chars="91"><span class="idea" data-nb-ref-number="59" id="idea59" data-nb-words="15" data-nb-chars="91"><a href="#footnote-19288-289-backlink">289</a> Konvice se&nbsp;dvěma dlouhými obloukovitými uchy, z&nbsp;níž se&nbsp;nalévalo víno do&nbsp;menších pohárů.</span></p>
        <p class="chunk" data-nb-ref-number="60" data-nb-words="12" data-nb-chars="54"><span class="idea" data-nb-ref-number="60" id="idea60" data-nb-words="12" data-nb-chars="54"><a href="#footnote-19288-290-backlink">290</a> Hra s&nbsp;15 bílými a&nbsp;15 černými kaménky na&nbsp;24 polích.</span></p>
        <p class="chunk" data-nb-ref-number="61" data-nb-words="14" data-nb-chars="98"><span class="idea" data-nb-ref-number="61" id="idea61" data-nb-words="14" data-nb-chars="98"><a href="#footnote-19288-291-backlink">291</a> Scipulum neboli scrupulum, malá zlatá mince, rovnající se&nbsp;třetině zlatého denáru neboli aurea.</span></p>
        <p class="chunk" data-nb-ref-number="62" data-nb-words="4" data-nb-chars="30"><span class="idea" data-nb-ref-number="62" id="idea62" data-nb-words="4" data-nb-chars="30"><a href="#footnote-19288-292-backlink">292</a> Staroegyptský bůh pastýřů.</span></p>
        <p class="chunk" data-nb-ref-number="63" data-nb-words="4" data-nb-chars="24"><span class="idea" data-nb-ref-number="63" id="idea63" data-nb-words="4" data-nb-chars="24"><a href="#footnote-19288-293-backlink">293</a> Východní část Řecka.</span></p>
        <p class="chunk" data-nb-ref-number="64" data-nb-words="25" data-nb-chars="136"><span class="idea" data-nb-ref-number="64" id="idea64" data-nb-words="25" data-nb-chars="136"><a href="#footnote-19288-294-backlink">294</a> Přívlastek boha Herma. Argus byl bájný obr, netvor s&nbsp;jedním nebo dvěma nebo i&nbsp;s&nbsp;velikým počtem očí, jimiž prý bylo poseto celé tělo.</span></p>
        <p class="chunk" data-nb-ref-number="65" data-nb-words="17" data-nb-chars="117"><span class="idea" data-nb-ref-number="65" id="idea65" data-nb-words="17" data-nb-chars="117"><a href="#footnote-19288-295-backlink">295</a> Starořecký bůh větrů, posel a&nbsp;hlasatel ostatních bohů, ochránce kupců a&nbsp;stád, ve&nbsp;starořímském bájesloví „Merkur“.</span></p>
        <p class="chunk" data-nb-ref-number="66" data-nb-words="11" data-nb-chars="69"><span class="idea" data-nb-ref-number="66" id="idea66" data-nb-words="11" data-nb-chars="69"><a href="#footnote-19288-296-backlink">296</a> Kakus – syn boha Vulkána, loupežný rytíř, kterého zabil Herkules.</span></p>
        <p class="chunk" data-nb-ref-number="67" data-nb-words="10" data-nb-chars="76"><span class="idea" data-nb-ref-number="67" id="idea67" data-nb-words="10" data-nb-chars="76"><a href="#footnote-19288-297-backlink">297</a> Destičky, které byly odznakem nebo vstupenkou do&nbsp;starořímského di­vadla.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>