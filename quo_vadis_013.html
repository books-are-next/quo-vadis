<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XI">
    <meta name="apple-mobile-web-app-capable" content="yes">
    <title>XI</title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="quo_vadis_013.html">
    <meta name="nb-identifier" content="sienkiewicz-quo-vadis-de81e33">
    <meta name="nb-role" content="other">
  </head>
  <body data-nb-words="2157" data-nb-chars="12967" class="nb-role-other nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">XI</span></h1>
        <p class="chunk" data-nb-ref-number="2" data-nb-words="382" data-nb-chars="2288"><span class="idea" data-nb-ref-number="2" id="idea2" data-nb-words="382" data-nb-chars="2288">Lygii bylo líto Pomponie Greciny, kterou milovala z&nbsp;té duše, bylo jí&nbsp;líto celého domu Aulova, nicméně její zoufalství přešlo. Cítila dokonce jakousi slast při myšlence, že&nbsp;právě pro svoji Pravdu obětuje blahobyt, pohodlí a&nbsp;že se&nbsp;ubírá do&nbsp;potulného a&nbsp;neznámého života. Snad bylo v&nbsp;tom i&nbsp;trochu dětské zvědavosti, jakým bude ten život tam kdesi v&nbsp;odlehlých zemích, mezi barbary a&nbsp;divokými zvířaty; bylo však v&nbsp;tom ještě více hluboké a&nbsp;pevné víry, že&nbsp;jednajíc tímto způsobem, počíná si&nbsp;tak, jak přikázal „božský Mistr“, a&nbsp;že od&nbsp;té&nbsp;chvíle On&nbsp;sám bude nad ní&nbsp;bdíti jako nad poslušným a&nbsp;věrným dítětem. A&nbsp;v&nbsp;té případnosti co&nbsp;zlého ji&nbsp;mohlo potkati? Dostaví-li se&nbsp;nějaké utrpení, snese je&nbsp;ve&nbsp;jménu Jeho. Dostaví-li se&nbsp;neočekávaná smrt, vezme si&nbsp;ji, Lygii, k&nbsp;sobě On&nbsp;a&nbsp;jednou, až&nbsp;zemře Pomponie, zůstanou spolu po&nbsp;celou věčnost. Nejednou ještě v&nbsp;domě Aulů soužila svoji dětskou hlavinku tím, že&nbsp;ona, křesťanka, nemůže ničeho učiniti pro toho Ukřižovaného, na&nbsp;něhož s&nbsp;takovou vroucností vzpomínal Ursus. Nyní však nadešel okamžik. Lygie se&nbsp;cítila skoro šťastna i&nbsp;začala mluviti o&nbsp;svém štěstí k&nbsp;Akté, která jí&nbsp;však nemohla pochopiti. Opustiti vše, opustiti dům, blahobyt, město, zahrady, chrámy, portyky, vše, co&nbsp;jest krásné, opustiti slunný kraj a&nbsp;blízké lidi&nbsp;– proč? Proto, aby se&nbsp;skryla před láskou mladého a&nbsp;sličného rytíře…? V&nbsp;hlavě Akté se&nbsp;ty&nbsp;věci nechtěly srovnati. Chvílemi cítila, že&nbsp;se&nbsp;to&nbsp;děje právem, že&nbsp;může dokonce býti nějaké ohromné, tajemné štěstí, ale jasně si&nbsp;toho nedovedla uvědomiti, zvláště když na&nbsp;Lygii čekala ještě událost, která mohla zle skončiti a&nbsp;při níž mohla přijíti téměř o&nbsp;život. Akté byla povahou bojácná a&nbsp;s&nbsp;úzkostí myslila na&nbsp;to, co&nbsp;může onen večer přinésti. Nechtěla však o&nbsp;svých obavách mluviti s&nbsp;Lygií; protože však se&nbsp;toho dne vyjasnilo a&nbsp;slunce nahlédlo do&nbsp;atria, začala jí&nbsp;domlouvati, aby si&nbsp;odpočinula, ježto potřebuje toho po&nbsp;bezesné noci. Lygie se&nbsp;nevzpírala a&nbsp;obě vešly do&nbsp;cubicula, které bylo prostranné a&nbsp;zařízeno s&nbsp;nádherou vzhledem k&nbsp;bývalým stykům Akté s&nbsp;Caesarem. Tam si&nbsp;lehly jedna vedle druhé, ale Akté přes únavu nemohla usnouti. Byla odedávna smutna a&nbsp;nešťastna, nyní však se&nbsp;jí&nbsp;začal zmocňovati jakýs nepokoj, jehož nepociťovala nikdy předtím. Až&nbsp;dosud jí&nbsp;život připadal čímsi jen těžkým a&nbsp;zbaveným zítřka, teď jí&nbsp;najednou připadal nečestným.</span></p>
        <p class="chunk" data-nb-ref-number="3" data-nb-words="129" data-nb-chars="794"><span class="idea" data-nb-ref-number="3" id="idea3" data-nb-words="129" data-nb-chars="794">V&nbsp;její hlavě vyvstával zmatek stále větší. Dveře ke&nbsp;světlu začaly se&nbsp;opět brzy pootvírati, brzy zavírati. Ale ve&nbsp;chvíli, když se&nbsp;otvíraly, to&nbsp;světlo ji&nbsp;oslňovalo tak, že&nbsp;ničeho jasně neviděla. Spíše jen uhadovala, že&nbsp;v&nbsp;té záři tkví jakési prostě neskonalé štěstí, proti němuž jest jakékoliv jiné tak dalece ničím, že&nbsp;kdyby na&nbsp;příklad Caesar zapudil od&nbsp;sebe Poppaeu a&nbsp;opět se&nbsp;zamiloval do&nbsp;ní, bylo by&nbsp;to&nbsp;i&nbsp;ono malicherností. Pojednou ji&nbsp;napadla myšlenka, že&nbsp;ten Caesar, jejž milovala a&nbsp;kterého bezděčně pokládala za&nbsp;jakéhosi poloboha, jest něčím tak nepatrným jako každý otrok a&nbsp;onen palác se&nbsp;sloupovím z&nbsp;numidského mramoru čímsi ne&nbsp;lepším nežli hromada kamení. Ale nakonec pocity, kterých si&nbsp;nedovedla vysvětliti, začaly ji&nbsp;unavovati. Toužila po&nbsp;tom, aby usnula, ale zmítána nepokojem, nemohla.</span></p>
        <p class="chunk" data-nb-ref-number="4" data-nb-words="26" data-nb-chars="148"><span class="idea" data-nb-ref-number="4" id="idea4" data-nb-words="26" data-nb-chars="148">Konečně, majíc za&nbsp;to, že&nbsp;Lygie, nad níž spočinulo tolik hrozeb a&nbsp;nejistoty, rovněž nespí, otočila se&nbsp;k&nbsp;ní, aby si&nbsp;pohovořila o&nbsp;jejím večerním útěku.</span></p>
        <p class="chunk" data-nb-ref-number="5" data-nb-words="51" data-nb-chars="343"><span class="idea" data-nb-ref-number="5" id="idea5" data-nb-words="51" data-nb-chars="343">Lygie však spala klidně. Do&nbsp;tmavého cubicula skrze závěs, nedosti přiléhavě spuštěný, vpadlo několik jasných paprsků, v&nbsp;nichž vířil zlatý poprašek. Při jejich záři postřehla Akté jemnou dívčinu tvář, opírající se&nbsp;o&nbsp;obnaženou ruku, spatřila zavřené oči a&nbsp;poněkud rozchýlená ústa. Lygie dýchala stejnoměrně, ale tak, jako se&nbsp;oddychuje ve&nbsp;spánku.</span></p>
        <p class="chunk" data-nb-ref-number="6" data-nb-words="10" data-nb-chars="53"><span class="idea" data-nb-ref-number="6" id="idea6" data-nb-words="10" data-nb-chars="53">„Spí a&nbsp;může spáti!“ napadlo Akté. „Je to&nbsp;ještě dítě!“</span></p>
        <p class="chunk" data-nb-ref-number="7" data-nb-words="45" data-nb-chars="267"><span class="idea" data-nb-ref-number="7" id="idea7" data-nb-words="45" data-nb-chars="267">Nicméně za&nbsp;chvíli přišlo jí&nbsp;na&nbsp;mysl, že&nbsp;to&nbsp;dítě raději prchne, než by&nbsp;se&nbsp;stalo milenkou Vinitiovou, raději bude tříti bídu, nežli aby bylo zneuctěno, raději chce potulný život nežli skvělý dům u&nbsp;Carin, nežli bohatá roucha, šperky, nežli hostiny, zvuky louten a&nbsp;kytar.</span></p>
        <p class="chunk" data-nb-ref-number="8" data-nb-words="1" data-nb-chars="7"><span class="idea" data-nb-ref-number="8" id="idea8" data-nb-words="1" data-nb-chars="7">„Proč?“</span></p>
        <p class="chunk" data-nb-ref-number="9" data-nb-words="42" data-nb-chars="244"><span class="idea" data-nb-ref-number="9" id="idea9" data-nb-words="42" data-nb-chars="244">A&nbsp;začala se&nbsp;dívati na&nbsp;Lygii, jako by&nbsp;chtěla nalézti odpověď v&nbsp;její spící tváři. Hleděla na&nbsp;její přečisté tělo, na&nbsp;klidný oblouk brv, na&nbsp;tmavé řasy, na&nbsp;rozchýlená ústa, na&nbsp;panenskou hruď, vlnící se&nbsp;pokojným oddychováním, a&nbsp;pak si&nbsp;opět pomyslila:</span></p>
        <p class="chunk" data-nb-ref-number="10" data-nb-words="5" data-nb-chars="29"><span class="idea" data-nb-ref-number="10" id="idea10" data-nb-words="5" data-nb-chars="29">„Kterak jest jiná proti mně!“</span></p>
        <p class="chunk" data-nb-ref-number="11" data-nb-words="79" data-nb-chars="473"><span class="idea" data-nb-ref-number="11" id="idea11" data-nb-words="79" data-nb-chars="473">A&nbsp;Lygie jí&nbsp;připadala jako zázrak, jako božský přelud, jako milovaná bytost bohů, stokrát krásnější nade všecky květy v&nbsp;zahradě Caesarově a&nbsp;nade všecky sochy v&nbsp;jeho paláci. Ale v&nbsp;srdci Řekyně nebylo závisti. Naopak, při myšlence na&nbsp;všecka nebezpečí, jaká dívce hrozila, jala ji&nbsp;veliká lítost. Probudilo se&nbsp;v&nbsp;ní cosi jako matčin cit; Lygie připadala jí&nbsp;nejen krásnou jako luzný sen, nýbrž zároveň i&nbsp;z&nbsp;míry milovanou, a&nbsp;přitisknuvši ústa na&nbsp;její tmavé vlasy, začala je&nbsp;líbati.</span></p>
        <p class="chunk" data-nb-ref-number="12" data-nb-words="31" data-nb-chars="183"><span class="idea" data-nb-ref-number="12" id="idea12" data-nb-words="31" data-nb-chars="183">A&nbsp;Lygie spala klidně jako doma, pod ochranou Pomponie Greciny. A&nbsp;spala dosti dlouho. Poledne již přešlo, když otevřela své modré oči a&nbsp;jala se&nbsp;rozhlížeti po&nbsp;cubiculu s&nbsp;velikým údivem.</span></p>
        <p class="chunk" data-nb-ref-number="13" data-nb-words="9" data-nb-chars="48"><span class="idea" data-nb-ref-number="13" id="idea13" data-nb-words="9" data-nb-chars="48">Patrně byla překvapena tím, že&nbsp;není v&nbsp;domě Aulů.</span></p>
        <p class="chunk" data-nb-ref-number="14" data-nb-words="11" data-nb-chars="69"><span class="idea" data-nb-ref-number="14" id="idea14" data-nb-words="11" data-nb-chars="69">„To jsi ty, Akté?“ pravila konečně, zahlédnuvši v&nbsp;přítmí tvář Řekyně.</span></p>
        <p class="chunk" data-nb-ref-number="15" data-nb-words="2" data-nb-chars="12"><span class="idea" data-nb-ref-number="15" id="idea15" data-nb-words="2" data-nb-chars="12">„Já, Lygie.“</span></p>
        <p class="chunk" data-nb-ref-number="16" data-nb-words="4" data-nb-chars="18"><span class="idea" data-nb-ref-number="16" id="idea16" data-nb-words="4" data-nb-chars="18">„Je to&nbsp;již večer?“</span></p>
        <p class="chunk" data-nb-ref-number="17" data-nb-words="6" data-nb-chars="35"><span class="idea" data-nb-ref-number="17" id="idea17" data-nb-words="6" data-nb-chars="35">„Ne, dítě, ale poledne již minulo.“</span></p>
        <p class="chunk" data-nb-ref-number="18" data-nb-words="4" data-nb-chars="22"><span class="idea" data-nb-ref-number="18" id="idea18" data-nb-words="4" data-nb-chars="22">„A&nbsp;Ursus se&nbsp;nevrátil?“</span></p>
        <p class="chunk" data-nb-ref-number="19" data-nb-words="14" data-nb-chars="79"><span class="idea" data-nb-ref-number="19" id="idea19" data-nb-words="14" data-nb-chars="79">„Ursus neříkal, že&nbsp;se&nbsp;vrátí, pouze že&nbsp;večer bude s&nbsp;křesťany číhati na&nbsp;lektiku.“</span></p>
        <p class="chunk" data-nb-ref-number="20" data-nb-words="1" data-nb-chars="9"><span class="idea" data-nb-ref-number="20" id="idea20" data-nb-words="1" data-nb-chars="9">„Pravda!“</span></p>
        <p class="chunk" data-nb-ref-number="21" data-nb-words="118" data-nb-chars="738"><span class="idea" data-nb-ref-number="21" id="idea21" data-nb-words="118" data-nb-chars="738">Potom opustily cubilicum a&nbsp;odebraly se&nbsp;do&nbsp;lázní, kde Akté, vykoupavši Lygii, zavedla ji&nbsp;ke&nbsp;snídani a&nbsp;pak do&nbsp;palácových zahrad, ve&nbsp;kterých nebylo třeba obávati se&nbsp;žádného nebezpečí, že&nbsp;se&nbsp;s&nbsp;někým setkají, poněvadž Caesar a&nbsp;jeho přední dvořané ještě spali. Lygie po&nbsp;prvé v&nbsp;životě spatřila ony nádherné zahrady, plné cypřišů, pinií, dubů, oliv a&nbsp;myrt, mezi nimiž se&nbsp;bělel celý sbor soch, leskly se&nbsp;klidné hladiny vodních nádrží, rozkvétaly celé háje růží, zrosených popraškem fontán, kde vchody do&nbsp;čarokrásných slují byly obrostlé břečťanem nebo vinnou révou, kde na&nbsp;vodách pluly stříbrné labuti a&nbsp;mezi sochami a&nbsp;stromy procházely se&nbsp;ochočené gazely z&nbsp;afrických pouští a&nbsp;poletovalo barevné ptactvo, dopravené sem ze&nbsp;všech známých zemí světa.</span></p>
        <p class="chunk" data-nb-ref-number="22" data-nb-words="101" data-nb-chars="648"><span class="idea" data-nb-ref-number="22" id="idea22" data-nb-words="101" data-nb-chars="648">Zahrady byly prázdné; jen tu&nbsp;a&nbsp;tam pracovali s&nbsp;rýči v&nbsp;rukou otroci, zpívajíce polohlasně písně; jiní, jimž byla dopřána chvíle odpočinku, seděli nad vodními nádržemi nebo ve&nbsp;stínu dubů v&nbsp;tetelivých svitech, utvořených slunečními paprsky a&nbsp;prodírajících se&nbsp;listím, jiní konečně skrápěli růže nebo bledě liliové květy šafránu. Akté s&nbsp;Lygií chodily dosti dlouho, prohlížejíce si&nbsp;všeliké divy zahrad, a&nbsp;jakkoli Lygie neměla volnosti myšlenek, byla přece jen ještě příliš dítětem, aby mohla odolati zájmu, zvědavosti a&nbsp;obdivu. Přicházelo jí&nbsp;dokonce na&nbsp;mysl, že&nbsp;kdyby Caesar byl dobrý, mohl by&nbsp;v&nbsp;takovém paláci a&nbsp;v&nbsp;takových zahradách býti velice šťasten.</span></p>
        <p class="chunk" data-nb-ref-number="23" data-nb-words="97" data-nb-chars="561"><span class="idea" data-nb-ref-number="23" id="idea23" data-nb-words="97" data-nb-chars="561">Než konečně usedly poněkud unaveny na&nbsp;lavici, skrytou skoro úplně v&nbsp;houští cypřišů, a&nbsp;začaly hovořiti o&nbsp;tom, co&nbsp;nejvíce jim leželo na&nbsp;srdci, totiž o&nbsp;večerním útěku Lygiině. Akté byla daleko méně klidná proti Lygii co&nbsp;do&nbsp;zdaru toho útěku. Chvílemi jí&nbsp;dokonce připadalo, že&nbsp;je&nbsp;to&nbsp;podnik šílený, který se&nbsp;zdařiti nemůže. Cítila s&nbsp;Lygií stále větší soucit. Přicházelo jí&nbsp;také na&nbsp;mysl, že&nbsp;stokrát bezpečnější bylo by&nbsp;pokusiti se&nbsp;o&nbsp;to, aby získaly Vinitia. Za&nbsp;chvíli jala se&nbsp;jí&nbsp;vyptávali, jak dávno zná Vinitia, nemyslí-li, že&nbsp;by&nbsp;se&nbsp;dal uprositi a&nbsp;vrátil ji&nbsp;Pomponii.</span></p>
        <p class="chunk" data-nb-ref-number="24" data-nb-words="7" data-nb-chars="49"><span class="idea" data-nb-ref-number="24" id="idea24" data-nb-words="7" data-nb-chars="49">Lygie však smutně zavrtěla svou tmavou hlavinkou.</span></p>
        <p class="chunk" data-nb-ref-number="25" data-nb-words="21" data-nb-chars="111"><span class="idea" data-nb-ref-number="25" id="idea25" data-nb-words="21" data-nb-chars="111">„Ne. V&nbsp;domě Aulů byl Vinitius jiný, velice hodný, ale od&nbsp;včerejší hostiny se&nbsp;ho&nbsp;bojím a&nbsp;raději prchnu k&nbsp;Lygům.“</span></p>
        <p class="chunk" data-nb-ref-number="26" data-nb-words="4" data-nb-chars="19"><span class="idea" data-nb-ref-number="26" id="idea26" data-nb-words="4" data-nb-chars="19">Akté ptala se&nbsp;dále:</span></p>
        <p class="chunk" data-nb-ref-number="27" data-nb-words="7" data-nb-chars="35"><span class="idea" data-nb-ref-number="27" id="idea27" data-nb-words="7" data-nb-chars="35">„Nicméně v&nbsp;domě Aulů byl ti&nbsp;milým?“</span></p>
        <p class="chunk" data-nb-ref-number="28" data-nb-words="5" data-nb-chars="38"><span class="idea" data-nb-ref-number="28" id="idea28" data-nb-words="5" data-nb-chars="38">„Ano,“ odpověděla Lygie, klopíc hlavu.</span></p>
        <p class="chunk" data-nb-ref-number="29" data-nb-words="51" data-nb-chars="282"><span class="idea" data-nb-ref-number="29" id="idea29" data-nb-words="51" data-nb-chars="282">„Nejsi přece otrokyní, jako jsem byla já,“ řekla po&nbsp;chvíli rozmyšlení Akté. „Tebe mohl by&nbsp;Vinitius vzíti si&nbsp;za&nbsp;choť. Jsi zástavou a&nbsp;dcerou krále Lygů. Aulové tě&nbsp;mají rádi jako vlastní dítě a&nbsp;jsem jista, že&nbsp;jsou odhodláni přijmouti tě&nbsp;za&nbsp;dceru. Vinitius mohl by&nbsp;si&nbsp;tě&nbsp;vzíti za&nbsp;choť.“</span></p>
        <p class="chunk" data-nb-ref-number="30" data-nb-words="11" data-nb-chars="67"><span class="idea" data-nb-ref-number="30" id="idea30" data-nb-words="11" data-nb-chars="67">Ale ona odpověděla tiše a&nbsp;ještě smutněji: „Raději prchnu k&nbsp;Ly­gům.“</span></p>
        <p class="chunk" data-nb-ref-number="31" data-nb-words="55" data-nb-chars="290"><span class="idea" data-nb-ref-number="31" id="idea31" data-nb-words="55" data-nb-chars="290">„Lygie, přeješ si, abych zašla k&nbsp;Vinitiovi ihned, probudila jej, spí-li, a&nbsp;řekla mu&nbsp;to, co&nbsp;říkám v&nbsp;této chvíli tobě? Ano, má&nbsp;drahá, půjdu k&nbsp;němu a&nbsp;povím mu: ‚Vinitie, to&nbsp;je&nbsp;dcera královská a&nbsp;drahé dítě slavného Aula; miluješ-li ji, vrať ji&nbsp;Aulům a&nbsp;pak si&nbsp;ji&nbsp;odveď jako choť z&nbsp;jejich domu.‘“</span></p>
        <p class="chunk" data-nb-ref-number="32" data-nb-words="12" data-nb-chars="77"><span class="idea" data-nb-ref-number="32" id="idea32" data-nb-words="12" data-nb-chars="77">Ale dívka odpověděla hlasem již tak tichým, že&nbsp;Akté mohla sotva doslechnouti:</span></p>
        <p class="chunk" data-nb-ref-number="33" data-nb-words="3" data-nb-chars="17"><span class="idea" data-nb-ref-number="33" id="idea33" data-nb-words="3" data-nb-chars="17">„Raději k&nbsp;Lygům…“</span></p>
        <p class="chunk" data-nb-ref-number="34" data-nb-words="9" data-nb-chars="44"><span class="idea" data-nb-ref-number="34" id="idea34" data-nb-words="9" data-nb-chars="44">A&nbsp;dvě slzy se&nbsp;zachytily o&nbsp;její svěšené řasy.</span></p>
        <p class="chunk" data-nb-ref-number="35" data-nb-words="124" data-nb-chars="753"><span class="idea" data-nb-ref-number="35" id="idea35" data-nb-words="124" data-nb-chars="753">Ale další hovor byl přerušen šramotem blížících se&nbsp;kroků, a&nbsp;nežli Akté měla kdy, aby spatřila, kdo přichází, ukázala se&nbsp;Sabina Poppaea s&nbsp;malým průvodem otrokyň. Dvě z&nbsp;nich držely jí&nbsp;nad hlavou svazky pštrosích per, vsazené na&nbsp;zlaté tyče, a&nbsp;těmi ji&nbsp;lehce ovívaly a&nbsp;zároveň i&nbsp;stínily před horkým ještě podzimním sluncem, před ní&nbsp;pak Ethiopka, černá jako eben, s&nbsp;bujnými, jako mlékem překypujícími prsy nesla na&nbsp;rukou dítě, zavinuté do&nbsp;nachu se&nbsp;zlatými třásněmi. Akté a&nbsp;Lygie povstaly, domnívajíce se, že&nbsp;Poppaea přejde mimo lavičku, nevěnujíc jim pozornosti, ona však se&nbsp;před nimi zastavila a&nbsp;řekla: „Akté, zvonky, které jsi přišila na&nbsp;icunculi (loutku), byly špatně přišity; dítě jeden utrhlo a&nbsp;zvedalo k&nbsp;ústům; štěstí, že&nbsp;Lilith zahlédla to&nbsp;ještě včas.“</span></p>
        <p class="chunk" data-nb-ref-number="36" data-nb-words="12" data-nb-chars="84"><span class="idea" data-nb-ref-number="36" id="idea36" data-nb-words="12" data-nb-chars="84">„Odpusť, božská!“ odpověděla Akté, skládajíc ruce na&nbsp;prsou křižmo a&nbsp;sklánějíc hlavu.</span></p>
        <p class="chunk" data-nb-ref-number="37" data-nb-words="7" data-nb-chars="38"><span class="idea" data-nb-ref-number="37" id="idea37" data-nb-words="7" data-nb-chars="38">Ale Poppaea začala se&nbsp;dívati na&nbsp;Lygii.</span></p>
        <p class="chunk" data-nb-ref-number="38" data-nb-words="8" data-nb-chars="41"><span class="idea" data-nb-ref-number="38" id="idea38" data-nb-words="8" data-nb-chars="41">„Kdo je&nbsp;ta&nbsp;otrokyně?“ ptala se&nbsp;za&nbsp;chvíli.</span></p>
        <p class="chunk" data-nb-ref-number="39" data-nb-words="19" data-nb-chars="121"><span class="idea" data-nb-ref-number="39" id="idea39" data-nb-words="19" data-nb-chars="121">„To není otrokyně, božská Augusto, nýbrž odchovanka Pomponie Greciny a&nbsp;dcera krále Lygů, dána od&nbsp;něho jako rukojmí Římu.“</span></p>
        <p class="chunk" data-nb-ref-number="40" data-nb-words="4" data-nb-chars="24"><span class="idea" data-nb-ref-number="40" id="idea40" data-nb-words="4" data-nb-chars="24">„A&nbsp;přišla tě&nbsp;navštívit?“</span></p>
        <p class="chunk" data-nb-ref-number="41" data-nb-words="7" data-nb-chars="41"><span class="idea" data-nb-ref-number="41" id="idea41" data-nb-words="7" data-nb-chars="41">„Ne, Augusto. Od&nbsp;nedávna bydlí v&nbsp;paláci.“</span></p>
        <p class="chunk" data-nb-ref-number="42" data-nb-words="4" data-nb-chars="23"><span class="idea" data-nb-ref-number="42" id="idea42" data-nb-words="4" data-nb-chars="23">„Byla včera u&nbsp;hostiny?“</span></p>
        <p class="chunk" data-nb-ref-number="43" data-nb-words="2" data-nb-chars="16"><span class="idea" data-nb-ref-number="43" id="idea43" data-nb-words="2" data-nb-chars="16">„Byla, Augusto.“</span></p>
        <p class="chunk" data-nb-ref-number="44" data-nb-words="3" data-nb-chars="17"><span class="idea" data-nb-ref-number="44" id="idea44" data-nb-words="3" data-nb-chars="17">„Z&nbsp;rozkazu koho?“</span></p>
        <p class="chunk" data-nb-ref-number="45" data-nb-words="3" data-nb-chars="20"><span class="idea" data-nb-ref-number="45" id="idea45" data-nb-words="3" data-nb-chars="20">„Z&nbsp;rozkazu Caesara…“</span></p>
        <p class="chunk" data-nb-ref-number="46" data-nb-words="198" data-nb-chars="1200"><span class="idea" data-nb-ref-number="46" id="idea46" data-nb-words="198" data-nb-chars="1200">Poppaea začala ještě pozorněji hleděti na&nbsp;Lygii, která před ní&nbsp;stála se&nbsp;skloněnou hlavou, brzy zvedajíc ze&nbsp;zvědavosti své zářivé oči, brzy opět je&nbsp;zastiňujíc víčky. Pojednou se&nbsp;objevila vráska mezi obočím Augusty. Žárlivá na&nbsp;vlastní půvab i&nbsp;na moc, žila ve&nbsp;stálých obavách, aby jednou některá šťastná sokyně nezničila jí&nbsp;tak, jako zničila ona sama Oktavii. Proto každá krásná tvář v&nbsp;paláci budila v&nbsp;ní podezření. Okem znatelky obhlédla rázem všechny půvaby Lygie, ocenila každou podrobnost její tváře a&nbsp;zalekla se. „To je&nbsp;prostě nymfa,“ řekla k&nbsp;sobě. „Tu zrodila Venuše.“ A&nbsp;náhle jí&nbsp;přišlo na&nbsp;mysl to, co&nbsp;jí&nbsp;nepřicházelo dosud nikdy při pohledu na&nbsp;jakoukoli krásku: že&nbsp;sama je&nbsp;daleko starší! Zachvěla se&nbsp;v&nbsp;ní sebeláska, zmocnil se&nbsp;jí&nbsp;nepokoj a&nbsp;všelijaké obavy začaly rychle táhnouti její hlavou. „Snad jí&nbsp;Nero neviděl anebo, dívaje se&nbsp;skrze smaragd, neocenil jí. Co&nbsp;však se&nbsp;může státi, potká-li ji&nbsp;ve&nbsp;dne, při slunci, takovou rozkošnou…? Ke&nbsp;všemu ještě není otrokyní, je&nbsp;dcerou královskou, sice z&nbsp;barbarů, ale přece jen královskou dcerou…! Nesmrtelní bohové! Je&nbsp;stejně krásná jako já, ale mladší!“&nbsp;– A&nbsp;vráska mezi obočím se&nbsp;ještě zvětšila a&nbsp;oči pod zlatými řasami začaly se&nbsp;lesknouti chladným svitem.</span></p>
        <p class="chunk" data-nb-ref-number="47" data-nb-words="11" data-nb-chars="59"><span class="idea" data-nb-ref-number="47" id="idea47" data-nb-words="11" data-nb-chars="59">Ale obrátivši se&nbsp;k&nbsp;Lygii, začala se&nbsp;ptáti s&nbsp;líčeným klidem:</span></p>
        <p class="chunk" data-nb-ref-number="48" data-nb-words="4" data-nb-chars="25"><span class="idea" data-nb-ref-number="48" id="idea48" data-nb-words="4" data-nb-chars="25">„Mluvila jsi s&nbsp;Caesarem?“</span></p>
        <p class="chunk" data-nb-ref-number="49" data-nb-words="2" data-nb-chars="14"><span class="idea" data-nb-ref-number="49" id="idea49" data-nb-words="2" data-nb-chars="14">„Ne, Augusto.“</span></p>
        <p class="chunk" data-nb-ref-number="50" data-nb-words="7" data-nb-chars="35"><span class="idea" data-nb-ref-number="50" id="idea50" data-nb-words="7" data-nb-chars="35">„Proč jsi raději zde nežli u&nbsp;Aulů?“</span></p>
        <p class="chunk" data-nb-ref-number="51" data-nb-words="18" data-nb-chars="123"><span class="idea" data-nb-ref-number="51" id="idea51" data-nb-words="18" data-nb-chars="123">„Nejsem tu&nbsp;raději, velitelko. Petronius přemluvil Caesara, aby mne odňal Pomponii; ale jsem tu&nbsp;proti své vůli, velitelko…!“</span></p>
        <p class="chunk" data-nb-ref-number="52" data-nb-words="7" data-nb-chars="37"><span class="idea" data-nb-ref-number="52" id="idea52" data-nb-words="7" data-nb-chars="37">„A&nbsp;chtěla by&nbsp;ses vrátiti k&nbsp;Pomponii?“</span></p>
        <p class="chunk" data-nb-ref-number="53" data-nb-words="15" data-nb-chars="101"><span class="idea" data-nb-ref-number="53" id="idea53" data-nb-words="15" data-nb-chars="101">Poslední otázku dala hlasem vlídnějšími a&nbsp;měkčím, a&nbsp;proto do&nbsp;srdce Lygiina vstoupila pojednou naděje.</span></p>
        <p class="chunk" data-nb-ref-number="54" data-nb-words="24" data-nb-chars="137"><span class="idea" data-nb-ref-number="54" id="idea54" data-nb-words="24" data-nb-chars="137">„Paní,“ pravila, vztahujíc k&nbsp;ní ruce, „Caesar slíbil, že&nbsp;mne vydá jako otrokyni Vinitiovi, ale ty&nbsp;se&nbsp;za&nbsp;mne přimluv a&nbsp;vrať mne Pomponii!“</span></p>
        <p class="chunk" data-nb-ref-number="55" data-nb-words="11" data-nb-chars="74"><span class="idea" data-nb-ref-number="55" id="idea55" data-nb-words="11" data-nb-chars="74">„Petronius tedy přemluvil Caesara, aby tě&nbsp;odňal Aulovi a&nbsp;vydal Vinitiovi?“</span></p>
        <p class="chunk" data-nb-ref-number="56" data-nb-words="16" data-nb-chars="88"><span class="idea" data-nb-ref-number="56" id="idea56" data-nb-words="16" data-nb-chars="88">„Ano, paní! Vinitius prý ještě dnes pošle pro mne, ty&nbsp;však, dobrá, slituj se&nbsp;nade mnou!“</span></p>
        <p class="chunk" data-nb-ref-number="57" data-nb-words="30" data-nb-chars="193"><span class="idea" data-nb-ref-number="57" id="idea57" data-nb-words="30" data-nb-chars="193">To&nbsp;pravivši, schýlila se, a&nbsp;uchopivši roucho Poppaeino za&nbsp;okraj, začala vyčkávati s&nbsp;tlukoucím srdcem její slovo. Poppea dívala se&nbsp;na&nbsp;ni&nbsp;chvíli s&nbsp;tváří zjasněnou zlomyslným úsměvem, načež řekla:</span></p>
        <p class="chunk" data-nb-ref-number="58" data-nb-words="10" data-nb-chars="64"><span class="idea" data-nb-ref-number="58" id="idea58" data-nb-words="10" data-nb-chars="64">„Nuže, slibuji ti, že&nbsp;se&nbsp;ještě dnes staneš otrokyní Vinitiovou!“</span></p>
        <p class="chunk" data-nb-ref-number="59" data-nb-words="23" data-nb-chars="122"><span class="idea" data-nb-ref-number="59" id="idea59" data-nb-words="23" data-nb-chars="122">A&nbsp;odešla jako přelud krásný, ale zlý. Ke&nbsp;sluchu Lygie i&nbsp;Akté dolétl jen křik dítěte, které se&nbsp;dalo do&nbsp;pláče, neznámo proč.</span></p>
        <p class="chunk" data-nb-ref-number="60" data-nb-words="16" data-nb-chars="78"><span class="idea" data-nb-ref-number="60" id="idea60" data-nb-words="16" data-nb-chars="78">Také Lygii vedraly se&nbsp;slzy do&nbsp;očí, ale za&nbsp;chvíli ujala Akté za&nbsp;ruku a&nbsp;pravila:</span></p>
        <p class="chunk" data-nb-ref-number="61" data-nb-words="11" data-nb-chars="68"><span class="idea" data-nb-ref-number="61" id="idea61" data-nb-words="11" data-nb-chars="68">„Vraťme se! Pomoc sluší čekati pouze tam odtud, odkud může přijíti!“</span></p>
        <p class="chunk" data-nb-ref-number="62" data-nb-words="131" data-nb-chars="800"><span class="idea" data-nb-ref-number="62" id="idea62" data-nb-words="131" data-nb-chars="800">A&nbsp;vrátily se&nbsp;do&nbsp;atria, kterého do&nbsp;večera již neopustily. Když se&nbsp;setmělo a&nbsp;když otroci přinesli dovnitř čtyřdílné kahance s&nbsp;velikými plameny, obě byly velice bledé. Jejich rozmluva trhala se&nbsp;přes tu&nbsp;chvíli. Obě stále naslouchaly, blíží-li se&nbsp;někdo. Lygie bez ustání opakovala, že&nbsp;ačkoliv jí&nbsp;je&nbsp;líto, aby opustila Akté, přece jen, poněvadž Ursus jistě tam již čeká ve&nbsp;tmě, byla by&nbsp;raději, kdyby se&nbsp;všecko provedlo dnes. Nicméně její dech rozčilením se&nbsp;zrychlil a&nbsp;stal se&nbsp;hlasitější. Akté zimničně shledávala šperky, jaké jen mohla sehnati, a&nbsp;zavazujíc je&nbsp;do&nbsp;cípu u&nbsp;pepla, zapřísahala Lygii, aby neodmítala toho daru a&nbsp;toho prostředku k&nbsp;útěku. Chvílemi se&nbsp;snášelo hluboké ticho, plné sluchových přeludů. Oběma se&nbsp;zdálo, že&nbsp;slyší brzy nějaký šepot za&nbsp;závěsem, brzy vzdálený pláč dítěte, brzy štěkot psů.</span></p>
        <p class="chunk" data-nb-ref-number="63" data-nb-words="35" data-nb-chars="235"><span class="idea" data-nb-ref-number="63" id="idea63" data-nb-words="35" data-nb-chars="235">Pojednou se&nbsp;clona od&nbsp;předsíně pohnula bez šelestu a&nbsp;vysoký, začernalý člověk s&nbsp;tváří zohyzděnou neštovicemi, objevil se&nbsp;v&nbsp;atriu jako duch. Lygie v&nbsp;jediném okamžiku poznala Atacina, Vinitiova osvobozence, který přicházíval do&nbsp;domu Aulů.</span></p>
        <p class="chunk" data-nb-ref-number="64" data-nb-words="9" data-nb-chars="52"><span class="idea" data-nb-ref-number="64" id="idea64" data-nb-words="9" data-nb-chars="52">Akté vzkřikla, ale Atacinus nízce se&nbsp;uklonil a&nbsp;řekl:</span></p>
        <p class="chunk" data-nb-ref-number="65" data-nb-words="16" data-nb-chars="95"><span class="idea" data-nb-ref-number="65" id="idea65" data-nb-words="16" data-nb-chars="95">„Pozdrav božské Lygii od&nbsp;Marka Vinitia, který čeká na&nbsp;ni&nbsp;s&nbsp;hostinou v&nbsp;domě, vyzdobeném zelení!“</span></p>
        <p class="chunk" data-nb-ref-number="66" data-nb-words="4" data-nb-chars="27"><span class="idea" data-nb-ref-number="66" id="idea66" data-nb-words="4" data-nb-chars="27">Dívčina ústa úplně zbledla.</span></p>
        <p class="chunk" data-nb-ref-number="67" data-nb-words="2" data-nb-chars="13"><span class="idea" data-nb-ref-number="67" id="idea67" data-nb-words="2" data-nb-chars="13">„Jdu!“ řekla.</span></p>
        <p class="chunk" data-nb-ref-number="68" data-nb-words="10" data-nb-chars="50"><span class="idea" data-nb-ref-number="68" id="idea68" data-nb-words="10" data-nb-chars="50">A&nbsp;vrhla se&nbsp;rukama na&nbsp;šíji Akté, aby se&nbsp;rozloučila.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>