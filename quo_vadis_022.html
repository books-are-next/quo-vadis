<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XVIII">
    <meta name="apple-mobile-web-app-capable" content="yes">
    <title>XVIII</title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="quo_vadis_022.html">
    <meta name="nb-identifier" content="sienkiewicz-quo-vadis-de81e33">
    <meta name="nb-role" content="other">
  </head>
  <body data-nb-words="1523" data-nb-chars="9103" class="nb-role-other nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">XVIII</span></h1>
        <p class="chunk" data-nb-ref-number="2" data-nb-words="2" data-nb-chars="20"><span class="idea" data-nb-ref-number="2" id="idea2" data-nb-words="2" data-nb-chars="20">Petronius Vinitiovi:</span></p>
        <p class="chunk" data-nb-ref-number="3" data-nb-words="108" data-nb-chars="604"><span class="idea" data-nb-ref-number="3" id="idea3" data-nb-words="108" data-nb-chars="604">–&nbsp;Je s&nbsp;tebou zle, carissime! Dle všeho ti&nbsp;Venuše pomátla smysly, zbavila rozumu, paměti i&nbsp;daru mysliti na&nbsp;cokoliv jiného nežli na&nbsp;lásku. Přečti si&nbsp;někdy, co&nbsp;jsi mi&nbsp;odpověděl na&nbsp;můj list, a&nbsp;poznáš, jak tvůj duch nyní zlhostejněl ke&nbsp;všemu, co&nbsp;není Lygie, jak pouze jí&nbsp;se&nbsp;zabývá, k&nbsp;ní se&nbsp;ustavičně vrací a&nbsp;nad ní&nbsp;víří jako jestřáb nad vyhlédnutou kořistí. U&nbsp;Polluxe, vypátrej ji&nbsp;přece! Jinak se&nbsp;změníš, pokud tě&nbsp;oheň nepromění v&nbsp;popel, v&nbsp;egyptského netvora, jenž zamilovav se, jak se&nbsp;tvrdí, do&nbsp;bledé Isidy, pro všechno ohluchl, zlhostejněl a&nbsp;čeká pouze na&nbsp;noc, aby se&nbsp;mohl dívati na&nbsp;milenku kamennýma očima.</span></p>
        <p class="chunk" data-nb-ref-number="4" data-nb-words="149" data-nb-chars="928"><span class="idea" data-nb-ref-number="4" id="idea4" data-nb-words="149" data-nb-chars="928">Probíhej si&nbsp;za&nbsp;večerů město přestrojen, dokonce navštěvuj křes­ťanské modlitebny se&nbsp;svým filosofem. Všecko, co&nbsp;budí naději a&nbsp;ubíjí čas, hodno jest chvály. Ale pro mé&nbsp;přátelství udělej jedno: onen Ursus, totiž Lygiin otrok, je&nbsp;dle všeho člověk neobyčejné síly; nuže, najmi si&nbsp;Krotona a&nbsp;podnikněte výpravu ve&nbsp;třech. Tak to&nbsp;bude bezpečnější a&nbsp;rozumnější. Křesťané, jelikož k&nbsp;nim náleží Pomponie Grecina i&nbsp;Lygie, dojista nejsou takovými lotry, za&nbsp;jaké všeobecně jsou pokládáni; nicméně podali při únosu Lygie důkaz, že&nbsp;jakmile jde o&nbsp;nějakou ovečku z&nbsp;jejich stáda, neznají žertů. Až&nbsp;spatříš Lygii, vím, že&nbsp;nebudeši s&nbsp;to, aby ses udržel, a&nbsp;budeš chtíti odvésti si&nbsp;ji&nbsp;okamžitě. Ale kterak to&nbsp;provedeš se&nbsp;samým Chilonidem? Kroto naproti tomu si&nbsp;již pomůže, byť bránilo Lygii deset takových chlapíků, jako jest Ursus. Nenechej se&nbsp;vykořistiti Chilonem, ale na&nbsp;Krotona peněz nelituj. Ze&nbsp;všech rad, jaké ti&nbsp;mohu poslati, tato jest nejlepší.</span></p>
        <p class="chunk" data-nb-ref-number="5" data-nb-words="626" data-nb-chars="3606"><span class="idea" data-nb-ref-number="5" id="idea5" data-nb-words="626" data-nb-chars="3606">Zde se&nbsp;již přestalo mluvit o&nbsp;malé Augustě i&nbsp;o&nbsp;tom, že&nbsp;zemřela působením kouzel. Ještě se&nbsp;někdy Poppaea o&nbsp;nich zmíní, ale mysl Caesarova jest všecka zaujata čímsi jiným; ostatně, pravda-li, že&nbsp;diva Augusta jest opět v&nbsp;požehnaném stavu, rozptýlí se&nbsp;i&nbsp;v&nbsp;ní vzpomínka na&nbsp;ono dítě beze sledu. Jsme již několik dní v&nbsp;Neapoli či&nbsp;vlastně v&nbsp;Bajích. Kdybys byl schopen mysliti na&nbsp;cokoliv, ozvěny našeho pobytu jistě by&nbsp;narazily o&nbsp;tvůj sluch, neboť celý Řím zajisté nemluví o&nbsp;ničem jiném. Přijeli jsme tedy rovnou do&nbsp;Bají, kde na&nbsp;nás padly především vzpomínky na&nbsp;matku a&nbsp;výčitky svědomí. Ale víš, kam až&nbsp;dospěl Ahenobarbus? Nuže, tam, že&nbsp;i&nbsp;zavraždění matky jest mu&nbsp;pouze námětem k&nbsp;básním a&nbsp;podnětem, aby sehrával šaškovsko-tragické výjevy. Dříve cítil skutečné výčitky svědomí pouze potud, pokud je&nbsp;zbabělcem. Nyní, když se&nbsp;přesvědčil, že&nbsp;svět mu&nbsp;leží u&nbsp;nohou jako jindy a&nbsp;že se&nbsp;žádný bůh na&nbsp;něm nepomstil, pouze předstírá výčitky, aby dojal lidi svým osudem. Někdy se&nbsp;za&nbsp;nocí prudce zvedá, tvrdě, že&nbsp;jej pronásledují Furie, budí nás, ohlíží se, bere na&nbsp;se&nbsp;vzezření komedianta, hrajícího úlohu Orestovu<a href="#footnote-19288-280">280</a>, a&nbsp;to ubohého komedianta, deklamuje řecké verše a&nbsp;rozhlíží se, obdivujeme-li se&nbsp;mu. A&nbsp;my, to&nbsp;se&nbsp;rozumí, se&nbsp;obdivujeme! A&nbsp;místo, abychom mu&nbsp;řekli: Jdi spát, šašku!&nbsp;– vpravujeme se&nbsp;rovněž do&nbsp;tragického tónu a&nbsp;chráníme velkého umělce proti Furiím. U&nbsp;Kastora, jistě jsi byl zpraven aspoň o&nbsp;tom, že&nbsp;vystoupí veřejně v&nbsp;Neapoli! Byli sehnáni všichni pobudové z&nbsp;Neapole a&nbsp;okolních měst, kteří naplnili arénu tak nepříjemným zápachem po&nbsp;česneku a&nbsp;potu, že&nbsp;jsem děkoval bohům, že&nbsp;jsem byl s&nbsp;Ahenobarbem za&nbsp;jevištěm, místo abych seděl v&nbsp;prvních řadách mezi Augustiany. A&nbsp;věříš, že&nbsp;se&nbsp;bál? Bál se&nbsp;opravdu! Bral mne za&nbsp;ruku a&nbsp;přikládal si&nbsp;ji&nbsp;na&nbsp;srdce, které skutečně bušilo zrychleným tlukotem. Měl krátký dech a&nbsp;v&nbsp;okamžiku, kdy bylo třeba vystoupiti, zbledl jako pergamen a&nbsp;čelo se&nbsp;mu&nbsp;pokrylo krůpějemi potu. A&nbsp;přece věděl, že&nbsp;ve&nbsp;všech řadách sedí připravení praetoriáni, opatření kyji, jimiž měli podněcovati nadšení, kdyby toho bylo třeba. Ale nebylo toho třeba. Žádná smečka opic z&nbsp;okolí Kartága<a href="#footnote-19288-281">281</a> nedovede tak vřískat, jako vřískala ta&nbsp;holota. Povídám ti, že&nbsp;zápach po&nbsp;česneku šířil se&nbsp;až&nbsp;na&nbsp;jeviště. Nero se&nbsp;ukláněl, tiskl si&nbsp;ruce na&nbsp;srdce, posílal vzdušné polibky a&nbsp;plakal. Pak se&nbsp;přihnal mezi nás, kteří jsme čekali za&nbsp;jevištěm, jako zpitý, volaje: ‚Čím jsou všecky triumfy proti tomuto mému!‘ A&nbsp;tam ona holota stále ještě řvala a&nbsp;tleskala, vědouc, že&nbsp;vytleskává si&nbsp;tím přízeň, dary, besedu, loterní lístky a&nbsp;novou podívanou na&nbsp;Caesara šaška. Pranic se&nbsp;jim nedivím, že&nbsp;tleskali, protože to&nbsp;nebylo dosud viděno. On&nbsp;pak opakoval přes tu&nbsp;chvíli: ‚Hle, co&nbsp;jsou Řekové! Hle, co&nbsp;jsou Řekové!‘ A&nbsp;zdá se&nbsp;mi, že&nbsp;se&nbsp;od&nbsp;té&nbsp;chvíle jeho nenávist k&nbsp;Římu ještě vzmohla. Je&nbsp;pravda, do&nbsp;Říma byli vysláni zvláštní rychlí poslové se&nbsp;zprávou o&nbsp;triumfu a&nbsp;my očekáváme v&nbsp;těchto dnech díky senátu. Hned po&nbsp;prvním vystoupení Neronově došlo tu&nbsp;ke&nbsp;zvláštní příhodě. Divadlo se&nbsp;totiž zřítilo, ale tehdy, když lidé byli již venku. Byl jsem na&nbsp;místě neštěstí a&nbsp;neviděl jsem, že&nbsp;by&nbsp;byla vytažena jediná jen mrtvola ze&nbsp;sutin. Mnoho lidí, a&nbsp;to i&nbsp;mezi Řeky, pohlíží na&nbsp;to&nbsp;jako na&nbsp;hněv bohů za&nbsp;zneuctívání císařské moci; on&nbsp;však tvrdí naproti tomu, že&nbsp;je&nbsp;to&nbsp;milost bohů, kteří chovají zřejmou péči o&nbsp;jeho zpěv a&nbsp;o&nbsp;ty, kteří jej poslouchají. Odtud obětování po&nbsp;všech chrámech a&nbsp;veliká díků činění, pro něho pak nový podnět k&nbsp;cestě do&nbsp;Achaie. Před několika dny však mi&nbsp;řekl, že&nbsp;se&nbsp;bojí, co&nbsp;tomu řekne římský lid a&nbsp;nevzbouří-li se&nbsp;jak z&nbsp;lásky k&nbsp;němu, tak i&nbsp;z&nbsp;obavy o&nbsp;rozdávání obilí a&nbsp;o&nbsp;hry, které by&nbsp;mohly při delší nepřítomnosti Caesarově odpadnouti.</span></p>
        <p class="chunk" data-nb-ref-number="6" data-nb-words="550" data-nb-chars="3401"><span class="idea" data-nb-ref-number="6" id="idea6" data-nb-words="550" data-nb-chars="3401">Nicméně pojedeme do&nbsp;Beneventa, abychom shlédli ševcovskou nádheru, jakou se&nbsp;holedbá Vatinius, a&nbsp;tamodtud pod ochranou božských bratří Heleniných do&nbsp;Řecka. Co&nbsp;se&nbsp;mne týče, zpozoroval jsem jedno: že, je-li člověk mezi šílenci, stává se&nbsp;z&nbsp;něho také šílenec, ba&nbsp;co&nbsp;více, nalézá i&nbsp;jakýsi půvab v&nbsp;šílenství. Řecko a&nbsp;cestování za&nbsp;zvuků tisíce kytar, nějaký triumfální pochod Bakchův mezi nymfami a&nbsp;bakchantkami, ověnčenými myrtovou zelení; pak vozy, do&nbsp;nichž jsou zapřažení tygři, květy, thyrsy<a href="#footnote-19288-282">282</a>, věnce, jásot: Evoe!&nbsp;– hudba, poesie i&nbsp;klasická Helada, to&nbsp;všecko je&nbsp;hezké, ale my&nbsp;zde chováme záměry ještě smělejší. Rádi bychom utvořili jakési východní, pohádkové impérium, říši palem, slunce, poesie a&nbsp;skutečnosti změněné v&nbsp;sen i&nbsp;života změněného v&nbsp;jedinou rozkoš. Rádi bychom zapomněli na&nbsp;Řím a&nbsp;váhy světa umístili někam mezi Řecko, Asii a&nbsp;Aegypt, žili životem ne&nbsp;lidí, nýbrž bohů, neznali, co&nbsp;je&nbsp;to&nbsp;všednost, projížděli se&nbsp;na&nbsp;zlatých galejích<a href="#footnote-19288-283">283</a> ve&nbsp;stínu nachových plachet po&nbsp;Archipelagu, byli Apollonem, Osiriem<a href="#footnote-19288-284">284</a> a&nbsp;Baalem<a href="#footnote-19288-285">285</a> v&nbsp;jedné osobě, růžověli s&nbsp;červánky, zlatili se&nbsp;spolu se&nbsp;sluncem, stříbřili se&nbsp;s&nbsp;měsícem, vládli, zpívali, snili… A&nbsp;uvěříš, že&nbsp;já, který mám rozumu ještě za&nbsp;sestercii a&nbsp;soudnosti za&nbsp;as, přece jen se&nbsp;nechávám strhovati oněmi fanta­siemi a&nbsp;nenechávám se&nbsp;strhovati proto, že&nbsp;jsou-li nemožné, jsou aspoň veliké a&nbsp;neobyčejné…? Takové pohádkové impérium bylo by&nbsp;však něčím, co&nbsp;by&nbsp;se&nbsp;jednou, jednou, po&nbsp;dlouhých staletích, zdálo lidem jako sen. Pokud Venuše nevezme na&nbsp;sebe postavu takové Lygie, nebo aspoň takové otrokyně jako Eunike, a&nbsp;pokud života nevyzdobím uměním, život sám je&nbsp;prázdný a&nbsp;často mívá vzezření opice. Ale Rudobradý neuskuteční svých záměrů, byť i&nbsp;proto, že&nbsp;v&nbsp;onom pohádkovém království poesie a&nbsp;východu nesmí býti místo pro zrady, hanebnosti a&nbsp;smrt; v&nbsp;něm však pod zevnějškem básníka sedí ubohý komediant, přihlouplý kočí a&nbsp;duchaprázdný tyran. A&nbsp;tak zatím odpravujeme lidi, když nám překážejí, jakýmkoliv způsobem. Ubohý Torquatus Silanus je&nbsp;již stínem. Podřezal si&nbsp;žíly před několika dny. Lecanius a&nbsp;Licinius přijímají konsulát se&nbsp;strachem, starý Thrasea neujde smrti, protože se&nbsp;odvažuje býti poctivým. Tigellinus nemůže dosud vyhotoviti proti mně rozkaz, abych si&nbsp;podřezal žíly. Ještě jsem tu&nbsp;nezbytný nejen jako elegantiae arbiter, nýbrž i&nbsp;jako člověk, bez jehož rady a&nbsp;vkusu by&nbsp;se&nbsp;mohlo státi, že&nbsp;se&nbsp;výprava do&nbsp;Achaie nezdaří. Nicméně myslím si&nbsp;nejednou, že&nbsp;dříve či&nbsp;později čeká na&nbsp;mne takový konec, a&nbsp;víš, oč&nbsp;mi&nbsp;pak běží? Aby Rudobradý nedostal toho mého poháru myrrenského<a href="#footnote-19288-286">286</a>, který znáš a&nbsp;jemuž se&nbsp;obdivuješ. Budeš-li v&nbsp;okamžiku mé&nbsp;smrti u&nbsp;mne, věnuji ti&nbsp;jej; budeš-li daleko, roztříštím jej. Ale zatím máme před sebou ještě ševcovské Beneventum, olympské Řecko a&nbsp;Fatum, které každému vytyčuje cestu neznámou a&nbsp;nepředvídanou. Buď zdráv a&nbsp;najmi Krotona, jinak ti&nbsp;odvlekou Lygii po&nbsp;druhé. Chilonida, až&nbsp;ho&nbsp;nebudeš potřebovati, mně pošli, ať&nbsp;budu kdekoliv! Snad z&nbsp;něho udělám druhého Vatinia a&nbsp;snad konsulové a&nbsp;senátoři budou se&nbsp;ještě před ním třásti, jako se&nbsp;třesou před oním rytířem Dratvičkou. Stálo by&nbsp;za&nbsp;to&nbsp;dočkati se&nbsp;té&nbsp;podívané. Až&nbsp;zase nabudeš Lygie, dej mi&nbsp;věděti, abych za&nbsp;vás obětoval pár labutí a&nbsp;párek holubů ve&nbsp;zdejším kulatém chrámečku Venušině. Viděl jsem kdysi Lygii ve&nbsp;snách, na&nbsp;tvém klíně, jak hledá tvé polibky. Přičiň se, aby to&nbsp;byl sen věštecký! Ať&nbsp;na&nbsp;tvém nebi není mraků, a&nbsp;budou-li, ať&nbsp;mají barvu i&nbsp;vůni růží! Buď zdráv a&nbsp;na shledanou!</span></p>
        <p class="chunk" data-nb-ref-number="7" data-nb-words="1" data-nb-chars="0"><span class="idea" data-nb-ref-number="7" id="idea7" data-nb-words="1" data-nb-chars="0"><img src="../Images/quo_vadis_%20%283%29_fmt.jpeg" alt="quo_vadis_%20(3).jpg"></span></p>
        <p class="chunk" data-nb-ref-number="8" data-nb-words="6" data-nb-chars="36"><span class="idea" data-nb-ref-number="8" id="idea8" data-nb-words="6" data-nb-chars="36">Nero pozoruje v&nbsp;Bajích soptící Vesuv</span></p>
        <p class="chunk" data-nb-ref-number="9" data-nb-words="21" data-nb-chars="122"><span class="idea" data-nb-ref-number="9" id="idea9" data-nb-words="21" data-nb-chars="122"><a href="#footnote-19288-280-backlink">280</a> Bájný hrdina, jenž pomstil násilnou otcovu smrt tím, že&nbsp;zavraždil jeho bratra a&nbsp;svou matku, za&nbsp;což byl stíhán Furiemi.</span></p>
        <p class="chunk" data-nb-ref-number="10" data-nb-words="13" data-nb-chars="76"><span class="idea" data-nb-ref-number="10" id="idea10" data-nb-words="13" data-nb-chars="76"><a href="#footnote-19288-281-backlink">281</a> Starobylé město v&nbsp;severní Africe, centrum obchodu, zbořeno 146 př. n. l.</span></p>
        <p class="chunk" data-nb-ref-number="11" data-nb-words="11" data-nb-chars="75"><span class="idea" data-nb-ref-number="11" id="idea11" data-nb-words="11" data-nb-chars="75"><a href="#footnote-19288-282-backlink">282</a> Třtinová hůl, ovinutá břečťanem a&nbsp;révovím a&nbsp;ověšená posvátnými stuhami.</span></p>
        <p class="chunk" data-nb-ref-number="12" data-nb-words="4" data-nb-chars="25"><span class="idea" data-nb-ref-number="12" id="idea12" data-nb-words="4" data-nb-chars="25"><a href="#footnote-19288-283-backlink">283</a> Veslové válečné lodi.</span></p>
        <p class="chunk" data-nb-ref-number="13" data-nb-words="7" data-nb-chars="41"><span class="idea" data-nb-ref-number="13" id="idea13" data-nb-words="7" data-nb-chars="41"><a href="#footnote-19288-284-backlink">284</a> Staroegyptský bůh slunce a&nbsp;řeky Nilu.</span></p>
        <p class="chunk" data-nb-ref-number="14" data-nb-words="5" data-nb-chars="34"><span class="idea" data-nb-ref-number="14" id="idea14" data-nb-words="5" data-nb-chars="34"><a href="#footnote-19288-285-backlink">285</a> Nejvyšší bůh starověkých židů.</span></p>
        <p class="chunk" data-nb-ref-number="15" data-nb-words="19" data-nb-chars="130"><span class="idea" data-nb-ref-number="15" id="idea15" data-nb-words="19" data-nb-chars="130"><a href="#footnote-19288-286-backlink">286</a> Správně: mirrový, tedy zhotovený z&nbsp;polodrahokamu mirra (druh živce); ve&nbsp;starověku měly předměty z&nbsp;něj vyrobené obrovskou cenu.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>