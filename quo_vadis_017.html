<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XIII">
    <meta name="apple-mobile-web-app-capable" content="yes">
    <title>XIII</title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="quo_vadis_017.html">
    <meta name="nb-identifier" content="sienkiewicz-quo-vadis-7420886">
    <meta name="nb-role" content="other">
  </head>
  <body data-nb-words="2717" data-nb-chars="16420" class="nb-role-other nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">XIII</span></h1>
        <p class="chunk" data-nb-ref-number="2" data-nb-words="245" data-nb-chars="1477"><span class="idea" data-nb-ref-number="2" id="idea2" data-nb-words="245" data-nb-chars="1477">Nazítří, sotva byl Petronius hotov s&nbsp;oblékáním v&nbsp;unctuariu, již dostavil se&nbsp;Vinitius, obeslaný Teiresiem. Věděl již, že&nbsp;od&nbsp;bran nepřišly žádné zprávy, a&nbsp;ta zvěst, místo aby jej potěšila jako důkaz, že&nbsp;Lygie jest v&nbsp;městě, sklíčila jej ještě více, poněvadž se&nbsp;začal domnívati, že&nbsp;Ursus ji&nbsp;mohl vyvésti z&nbsp;města hned po&nbsp;odvlečení, tedy dříve, nežli otroci Petroniovi začali hlídati u&nbsp;bran. Ovšem na&nbsp;podzim, kdy se&nbsp;dni krátily, byly brány zavírány dosti brzy, ale byly také otvírány těm, kdož vyjížděli a&nbsp;jejichž počet býval značný. Za&nbsp;hradby bylo také lze dostati se&nbsp;i&nbsp;jinými způsoby, o&nbsp;nichž na&nbsp;příklad otroci, kteří chtěli prchnouti z&nbsp;města, dobře věděli. Vinitius vyslal sice své lidi také na&nbsp;všecky cesty, vedoucí do&nbsp;provincie<a href="#footnote-19288-239">239</a>, i&nbsp;k&nbsp;vigilům v&nbsp;menších městech se&nbsp;zprávou o&nbsp;uprchlé dvojici otrockých příslušníků a&nbsp;s&nbsp;přesným popisem Ursa i&nbsp;Lygie, jakož i&nbsp;s&nbsp;naznačením odměny za&nbsp;jejich dopadení. Bylo však pochybno, může-li to&nbsp;pronásledování je&nbsp;postihnouti, a&nbsp;kdyby i&nbsp;postihlo, budou-li se&nbsp;místní úřady cítiti oprávněny, aby je&nbsp;zadržely na&nbsp;soukromou žádost Vinitiovu, nepotvrzenou praetorem<a href="#footnote-19288-240">240</a>. Nuže, na&nbsp;takové potvrzení nebylo kdy. SZ&nbsp;své strany hledal Vinitius po&nbsp;celý včerejší den Lygii, jsa přestrojen za&nbsp;otroka, po&nbsp;všech odlehlých uličkách města, nepodařilo se&nbsp;mu&nbsp;však najíti sebemenší stopu ani známku. Viděl sice Aulovy lidi, ale ti&nbsp;také, jak se&nbsp;zdálo, po&nbsp;něčem pátrali, a&nbsp;to jej pouze utvrdilo v&nbsp;domněnce, že&nbsp;dívky neuchvátili Aulové a&nbsp;že ani ti&nbsp;nevědí, co&nbsp;se&nbsp;s&nbsp;ní stalo.</span></p>
        <p class="chunk" data-nb-ref-number="3" data-nb-words="33" data-nb-chars="187"><span class="idea" data-nb-ref-number="3" id="idea3" data-nb-words="33" data-nb-chars="187">Když mu&nbsp;tedy Teiresias prohlásil, že&nbsp;je&nbsp;tu&nbsp;člověk, který se&nbsp;uvolí ji&nbsp;vyhledati, spěchal, seč dech byl, do&nbsp;domu Petroniova, a&nbsp;sotva se&nbsp;s&nbsp;druhem uvítal, začal se&nbsp;dotazovati po&nbsp;onom člověku.</span></p>
        <p class="chunk" data-nb-ref-number="4" data-nb-words="28" data-nb-chars="160"><span class="idea" data-nb-ref-number="4" id="idea4" data-nb-words="28" data-nb-chars="160">„Hned jej spatříme,“ pravil Petronius. „Je to&nbsp;známý Eunike, která každé chvíle se&nbsp;dostaví, aby mně složila záhyby u&nbsp;tógy, a&nbsp;která nám o&nbsp;něm podá bližší zprávu.“</span></p>
        <p class="chunk" data-nb-ref-number="5" data-nb-words="7" data-nb-chars="41"><span class="idea" data-nb-ref-number="5" id="idea5" data-nb-words="7" data-nb-chars="41">„Ta, kterou jsi mi&nbsp;včera chtěl darovati?“</span></p>
        <p class="chunk" data-nb-ref-number="6" data-nb-words="19" data-nb-chars="110"><span class="idea" data-nb-ref-number="6" id="idea6" data-nb-words="19" data-nb-chars="110">„Ta, kterou jsi včera odmítl, za&nbsp;což jsem ti&nbsp;ostatně vděčen, protože je&nbsp;to&nbsp;nejlepší vestiplica v&nbsp;celém městě.“</span></p>
        <p class="chunk" data-nb-ref-number="7" data-nb-words="35" data-nb-chars="232"><span class="idea" data-nb-ref-number="7" id="idea7" data-nb-words="35" data-nb-chars="232">A&nbsp;vskutku, vestiplica vstoupila právě, když chtěl domluviti, a&nbsp;vzavši tógu, složenou na&nbsp;křesle, vykládaném sloní kostí, rozložila ji, aby ji&nbsp;přehodila Petroniovi přes ramena. Tvář měla jasnou, tichou, a&nbsp;v&nbsp;jejích očích zářila radost.</span></p>
        <p class="chunk" data-nb-ref-number="8" data-nb-words="44" data-nb-chars="280"><span class="idea" data-nb-ref-number="8" id="idea8" data-nb-words="44" data-nb-chars="280">Petronius podíval se&nbsp;na&nbsp;ni&nbsp;a&nbsp;připadala mu&nbsp;velice krásnou. Za&nbsp;chvíli, když zahalivši jej do&nbsp;tógy, začala ji&nbsp;urovnávati, shýbajíc se&nbsp;chvílemi, aby záhyby prodloužila, zpozoroval, že&nbsp;její ramena mají čarokrásnou barvu bledé růže a&nbsp;prsa i&nbsp;kyčle průsvitné odlesky per­lovce nebo úběle.</span></p>
        <p class="chunk" data-nb-ref-number="9" data-nb-words="13" data-nb-chars="80"><span class="idea" data-nb-ref-number="9" id="idea9" data-nb-words="13" data-nb-chars="80">„Eunike,“ pravil, „je zde onen člověk, o&nbsp;němž ses včera zmínila před Teiresiem?“</span></p>
        <p class="chunk" data-nb-ref-number="10" data-nb-words="2" data-nb-chars="13"><span class="idea" data-nb-ref-number="10" id="idea10" data-nb-words="2" data-nb-chars="13">„Jest, pane.“</span></p>
        <p class="chunk" data-nb-ref-number="11" data-nb-words="3" data-nb-chars="17"><span class="idea" data-nb-ref-number="11" id="idea11" data-nb-words="3" data-nb-chars="17">„Jak se&nbsp;jmenuje?“</span></p>
        <p class="chunk" data-nb-ref-number="12" data-nb-words="2" data-nb-chars="20"><span class="idea" data-nb-ref-number="12" id="idea12" data-nb-words="2" data-nb-chars="20">„Chilon Chilonides.“</span></p>
        <p class="chunk" data-nb-ref-number="13" data-nb-words="3" data-nb-chars="12"><span class="idea" data-nb-ref-number="13" id="idea13" data-nb-words="3" data-nb-chars="12">„Kdo je&nbsp;to?“</span></p>
        <p class="chunk" data-nb-ref-number="14" data-nb-words="13" data-nb-chars="90"><span class="idea" data-nb-ref-number="14" id="idea14" data-nb-words="13" data-nb-chars="90">„Lékař, mudřec a&nbsp;věštec, který dovede čísti v&nbsp;lidských osudech a&nbsp;předpovídati budoucnost.“</span></p>
        <p class="chunk" data-nb-ref-number="15" data-nb-words="4" data-nb-chars="32"><span class="idea" data-nb-ref-number="15" id="idea15" data-nb-words="4" data-nb-chars="32">„Předpověděl budoucnost i&nbsp;tobě?“</span></p>
        <p class="chunk" data-nb-ref-number="16" data-nb-words="13" data-nb-chars="68"><span class="idea" data-nb-ref-number="16" id="idea16" data-nb-words="13" data-nb-chars="68">Eunike se&nbsp;zalila ruměncem, který do&nbsp;růžova zbarvil i&nbsp;její uši a&nbsp;krk.</span></p>
        <p class="chunk" data-nb-ref-number="17" data-nb-words="2" data-nb-chars="12"><span class="idea" data-nb-ref-number="17" id="idea17" data-nb-words="2" data-nb-chars="12">„Ano, pane.“</span></p>
        <p class="chunk" data-nb-ref-number="18" data-nb-words="3" data-nb-chars="15"><span class="idea" data-nb-ref-number="18" id="idea18" data-nb-words="3" data-nb-chars="15">„Co ti&nbsp;věštil?“</span></p>
        <p class="chunk" data-nb-ref-number="19" data-nb-words="6" data-nb-chars="31"><span class="idea" data-nb-ref-number="19" id="idea19" data-nb-words="6" data-nb-chars="31">„Že mne potká bolest i&nbsp;štěstí.“</span></p>
        <p class="chunk" data-nb-ref-number="20" data-nb-words="12" data-nb-chars="76"><span class="idea" data-nb-ref-number="20" id="idea20" data-nb-words="12" data-nb-chars="76">„Bolest tě&nbsp;potkala včera z&nbsp;rukou Teiresiových, nuže, musí přijíti i&nbsp;štěstí!“</span></p>
        <p class="chunk" data-nb-ref-number="21" data-nb-words="3" data-nb-chars="19"><span class="idea" data-nb-ref-number="21" id="idea21" data-nb-words="3" data-nb-chars="19">„Již přišlo, pane.“</span></p>
        <p class="chunk" data-nb-ref-number="22" data-nb-words="1" data-nb-chars="7"><span class="idea" data-nb-ref-number="22" id="idea22" data-nb-words="1" data-nb-chars="7">„Jaké?“</span></p>
        <p class="chunk" data-nb-ref-number="23" data-nb-words="3" data-nb-chars="16"><span class="idea" data-nb-ref-number="23" id="idea23" data-nb-words="3" data-nb-chars="16">A&nbsp;ona zašeptala:</span></p>
        <p class="chunk" data-nb-ref-number="24" data-nb-words="2" data-nb-chars="15"><span class="idea" data-nb-ref-number="24" id="idea24" data-nb-words="2" data-nb-chars="15">„Zůstala jsem.“</span></p>
        <p class="chunk" data-nb-ref-number="25" data-nb-words="7" data-nb-chars="44"><span class="idea" data-nb-ref-number="25" id="idea25" data-nb-words="7" data-nb-chars="44">Petronius položil ruku na&nbsp;její zlatou hlavu.</span></p>
        <p class="chunk" data-nb-ref-number="26" data-nb-words="11" data-nb-chars="63"><span class="idea" data-nb-ref-number="26" id="idea26" data-nb-words="11" data-nb-chars="63">„Dobře jsi mi&nbsp;dnes urovnala záhyby, mám z&nbsp;tebe radost, Eunike.“</span></p>
        <p class="chunk" data-nb-ref-number="27" data-nb-words="19" data-nb-chars="99"><span class="idea" data-nb-ref-number="27" id="idea27" data-nb-words="19" data-nb-chars="99">Jí&nbsp;pak pod oním dotykem opředly se&nbsp;v&nbsp;jediné chvíli oči mlhou blaha a&nbsp;ňadra se&nbsp;začala rychle dmouti.</span></p>
        <p class="chunk" data-nb-ref-number="28" data-nb-words="168" data-nb-chars="1023"><span class="idea" data-nb-ref-number="28" id="idea28" data-nb-words="168" data-nb-chars="1023">Ale Petronius přešel s&nbsp;Vinitiem do&nbsp;atria, kde na&nbsp;ně&nbsp;čekal Chilon Chilonides, který spatřiv je, hluboce se&nbsp;jim uklonil. Petroniovi při vzpomínce na&nbsp;domněnku, jaká jej napadla včera, že&nbsp;totiž může to&nbsp;býti milenec Eunike, úsměv se&nbsp;vloudil na&nbsp;ústa. Člověk, jenž stál před ním, nemohl býti milencem žádné ženy. V&nbsp;té podivné postavě bylo cosi ošklivého i&nbsp;směšného. Nebyl stár; v&nbsp;jeho nepěstěném plnovousu a&nbsp;kučeravých vlasech prosvítal sotva tu&nbsp;a&nbsp;tam šedivý vlas. Břicho měl vpadlé, záda přihrblá, takže na&nbsp;první dohled činil dojem hrbáče; nad oním hrbem pak zvedala se&nbsp;veliká hlava s&nbsp;tváří opičí a&nbsp;přitom i&nbsp;prohnanou a&nbsp;s&nbsp;pronikavým pohledem. Jeho nažloutlá pleť byla zohyzděna vyrážkou a&nbsp;tou byl pokryt i&nbsp;nos, jenž mohl poukazovati na&nbsp;přílišnou zálibu v&nbsp;láhvi. Zanedbaný šat, skládající se&nbsp;ze&nbsp;tmavé tuniky, utkané z&nbsp;kozí vlny, a&nbsp;takového též děravého pláště, dokazoval buď skutečnou, nebo předstíranou bídu. Petroniovi při pohledu na&nbsp;něho přišel na&nbsp;mysl homérský Thersites<a href="#footnote-19288-241">241</a>, a&nbsp;proto odpověděv kynem ruky na&nbsp;jeho poklonu, řekl:</span></p>
        <p class="chunk" data-nb-ref-number="29" data-nb-words="23" data-nb-chars="134"><span class="idea" data-nb-ref-number="29" id="idea29" data-nb-words="23" data-nb-chars="134">„Buď vítán, božský Thersite! Jak se&nbsp;daří tvým oteklinám, které ti&nbsp;způsobil Ulixes<a href="#footnote-19288-242">242</a> u&nbsp;Troje, a&nbsp;co dělá on&nbsp;sám na&nbsp;polích elysejských?“</span></p>
        <p class="chunk" data-nb-ref-number="30" data-nb-words="26" data-nb-chars="206"><span class="idea" data-nb-ref-number="30" id="idea30" data-nb-words="26" data-nb-chars="206">„Šlechetný pane,“ odpověděl Chilon Chilonides, „nejmoudřejší z&nbsp;nebožtíků Ulixes posílá mým prostřednictvím nejmoudřejšímu z&nbsp;žijících Petroniovi pozdrav a&nbsp;prosbu, aby tyto mé&nbsp;otekliny přikryl novým pláštěm.“</span></p>
        <p class="chunk" data-nb-ref-number="31" data-nb-words="10" data-nb-chars="81"><span class="idea" data-nb-ref-number="31" id="idea31" data-nb-words="10" data-nb-chars="81">„Při Hekaté Triformis!“ zvolal Petronius. „Odpověď zasluhuje, abys dostal plášť…“</span></p>
        <p class="chunk" data-nb-ref-number="32" data-nb-words="11" data-nb-chars="72"><span class="idea" data-nb-ref-number="32" id="idea32" data-nb-words="11" data-nb-chars="72">Ale další hovor byl přerušen netrpělivým Vinitiem, který se&nbsp;rychle ptal:</span></p>
        <p class="chunk" data-nb-ref-number="33" data-nb-words="6" data-nb-chars="32"><span class="idea" data-nb-ref-number="33" id="idea33" data-nb-words="6" data-nb-chars="32">„Víš dobře, k&nbsp;čemu se&nbsp;uvoluješ?“</span></p>
        <p class="chunk" data-nb-ref-number="34" data-nb-words="77" data-nb-chars="484"><span class="idea" data-nb-ref-number="34" id="idea34" data-nb-words="77" data-nb-chars="484">„Když dvě ‚familie‘ ve&nbsp;dvou vznešených domech nemluví o&nbsp;ničem jiném a&nbsp;po nich opakuje tu&nbsp;pověst polovice Říma, není těžko vědět o&nbsp;tom,“ odvětil Chilon. „Včerejší noci byla odvlečena dívka, vychovávaná v&nbsp;domě Aula Plautia, jménem Lygie neboli vlastně Callina, kterou tvoji otroci, pane, odváděli z&nbsp;paláce Caesarova na&nbsp;tvoji ‚insulu‘, já&nbsp;pak se&nbsp;uvoluji vyhledat ji&nbsp;v&nbsp;městě anebo, což jest málo pravděpodobno, opustila-li město, ukázat ti, šlechetný tribune, kam prchla a&nbsp;kde se&nbsp;skryla.“</span></p>
        <p class="chunk" data-nb-ref-number="35" data-nb-words="13" data-nb-chars="88"><span class="idea" data-nb-ref-number="35" id="idea35" data-nb-words="13" data-nb-chars="88">„Dobrá,“ řekl Vinitius, jemuž se&nbsp;líbila přesnost odpovědi, „jaké prostředky k&nbsp;tomu máš?“</span></p>
        <p class="chunk" data-nb-ref-number="36" data-nb-words="4" data-nb-chars="26"><span class="idea" data-nb-ref-number="36" id="idea36" data-nb-words="4" data-nb-chars="26">Chilon se&nbsp;zchytrale usmál.</span></p>
        <p class="chunk" data-nb-ref-number="37" data-nb-words="10" data-nb-chars="49"><span class="idea" data-nb-ref-number="37" id="idea37" data-nb-words="10" data-nb-chars="49">„Ty prostředky máš, pane, ty&nbsp;– já&nbsp;mám jen rozum.“</span></p>
        <p class="chunk" data-nb-ref-number="38" data-nb-words="10" data-nb-chars="66"><span class="idea" data-nb-ref-number="38" id="idea38" data-nb-words="10" data-nb-chars="66">Petronius rovněž se&nbsp;usmál, poněvadž byl plně spokojen svým hostem.</span></p>
        <p class="chunk" data-nb-ref-number="39" data-nb-words="7" data-nb-chars="47"><span class="idea" data-nb-ref-number="39" id="idea39" data-nb-words="7" data-nb-chars="47">„Ten člověk může dívku vypátrati,“ napadlo jej.</span></p>
        <p class="chunk" data-nb-ref-number="40" data-nb-words="8" data-nb-chars="51"><span class="idea" data-nb-ref-number="40" id="idea40" data-nb-words="8" data-nb-chars="51">Zatím Vinitius svraštil své srostlé obočí a&nbsp;pravil:</span></p>
        <p class="chunk" data-nb-ref-number="41" data-nb-words="9" data-nb-chars="54"><span class="idea" data-nb-ref-number="41" id="idea41" data-nb-words="9" data-nb-chars="54">„Nuzáku, svádíš-li mne pro zisk, dám tě&nbsp;utlouci kyji.“</span></p>
        <p class="chunk" data-nb-ref-number="42" data-nb-words="15" data-nb-chars="102"><span class="idea" data-nb-ref-number="42" id="idea42" data-nb-words="15" data-nb-chars="102">„Jsem filosof, pane, a&nbsp;filosof nemůže bažit po&nbsp;zisku, zvláště po&nbsp;takovém, jaký velikomyslně slibuješ.“</span></p>
        <p class="chunk" data-nb-ref-number="43" data-nb-words="19" data-nb-chars="106"><span class="idea" data-nb-ref-number="43" id="idea43" data-nb-words="19" data-nb-chars="106">„Ach, ty&nbsp;že&nbsp;jsi filosof?“ ptal se&nbsp;Petronius. „Eunike mi&nbsp;říkala, že&nbsp;jsi lékař a&nbsp;věštec. Odkud znáš Eunike?“</span></p>
        <p class="chunk" data-nb-ref-number="44" data-nb-words="12" data-nb-chars="65"><span class="idea" data-nb-ref-number="44" id="idea44" data-nb-words="12" data-nb-chars="65">„Přicházela ke&nbsp;mně o&nbsp;radu, neboť má&nbsp;sláva zavadila o&nbsp;její sluch.“</span></p>
        <p class="chunk" data-nb-ref-number="45" data-nb-words="4" data-nb-chars="23"><span class="idea" data-nb-ref-number="45" id="idea45" data-nb-words="4" data-nb-chars="23">„Jakou to&nbsp;chtěla radu?“</span></p>
        <p class="chunk" data-nb-ref-number="46" data-nb-words="11" data-nb-chars="69"><span class="idea" data-nb-ref-number="46" id="idea46" data-nb-words="11" data-nb-chars="69">„Proti lásce, pane. Chtěla se&nbsp;vyléčit z&nbsp;lásky, která není opětována.“</span></p>
        <p class="chunk" data-nb-ref-number="47" data-nb-words="4" data-nb-chars="19"><span class="idea" data-nb-ref-number="47" id="idea47" data-nb-words="4" data-nb-chars="19">„A&nbsp;vyléčil jsi ji?“</span></p>
        <p class="chunk" data-nb-ref-number="48" data-nb-words="40" data-nb-chars="233"><span class="idea" data-nb-ref-number="48" id="idea48" data-nb-words="40" data-nb-chars="233">„Udělal jsem více, pane, neboť jsem jí&nbsp;dal amulet, který zajišťuje opětování milostných citů. V&nbsp;Pafu<a href="#footnote-19288-243">243</a> na&nbsp;Kypru jest chrám, ó, pane, v&nbsp;němž jest chována páska Venušina. Dal jsem jí&nbsp;dvě nitky z&nbsp;té pásky, uzamčené do&nbsp;skořápky mandle.“</span></p>
        <p class="chunk" data-nb-ref-number="49" data-nb-words="5" data-nb-chars="28"><span class="idea" data-nb-ref-number="49" id="idea49" data-nb-words="5" data-nb-chars="28">„A&nbsp;dal sis dobře zaplatiti?“</span></p>
        <p class="chunk" data-nb-ref-number="50" data-nb-words="30" data-nb-chars="169"><span class="idea" data-nb-ref-number="50" id="idea50" data-nb-words="30" data-nb-chars="169">„Za opětování lásky nelze nikdy dost zaplatit, já&nbsp;pak, nemaje dvou prstů u&nbsp;pravé ruky, sbírám na&nbsp;otroka, scribu, který by&nbsp;psal mé&nbsp;myšlenky a&nbsp;zachoval mé&nbsp;učení pro svět.“</span></p>
        <p class="chunk" data-nb-ref-number="51" data-nb-words="6" data-nb-chars="37"><span class="idea" data-nb-ref-number="51" id="idea51" data-nb-words="6" data-nb-chars="37">„K&nbsp;jaké škole patříš, božský mudrci?“</span></p>
        <p class="chunk" data-nb-ref-number="52" data-nb-words="36" data-nb-chars="232"><span class="idea" data-nb-ref-number="52" id="idea52" data-nb-words="36" data-nb-chars="232">„Jsem cynik, pane, protože mám děravý plášť; jsem stoik, protože trpělivě snáším bídu, a&nbsp;jsem peripatetik<a href="#footnote-19288-244">244</a>, protože, jsa bez lektiky, chodím pěšky od&nbsp;vinárníka k&nbsp;vinárníkovi a&nbsp;cestou vyučuji ty, kteří slíbí, že&nbsp;zaplatí za&nbsp;korbel.“</span></p>
        <p class="chunk" data-nb-ref-number="53" data-nb-words="6" data-nb-chars="34"><span class="idea" data-nb-ref-number="53" id="idea53" data-nb-words="6" data-nb-chars="34">„U&nbsp;korbele pak se&nbsp;stáváš rétorem?“</span></p>
        <p class="chunk" data-nb-ref-number="54" data-nb-words="12" data-nb-chars="79"><span class="idea" data-nb-ref-number="54" id="idea54" data-nb-words="12" data-nb-chars="79">„Heraclitus pravil: ‚Všecko teče,‘ a&nbsp;můžeš popřít, pane, že&nbsp;víno je&nbsp;tekutinou?“</span></p>
        <p class="chunk" data-nb-ref-number="55" data-nb-words="13" data-nb-chars="65"><span class="idea" data-nb-ref-number="55" id="idea55" data-nb-words="13" data-nb-chars="65">„A&nbsp;hlásal, že&nbsp;oheň jest božství, a&nbsp;to božství hoří na&nbsp;tvém nose!“</span></p>
        <p class="chunk" data-nb-ref-number="56" data-nb-words="66" data-nb-chars="424"><span class="idea" data-nb-ref-number="56" id="idea56" data-nb-words="66" data-nb-chars="424">„A&nbsp;božský Diogenes<a href="#footnote-19288-245">245</a> z&nbsp;Apollonie<a href="#footnote-19288-246">246</a> hlásal, že&nbsp;podstatou věcí je&nbsp;vzduch, a&nbsp;čím je&nbsp;vzduch teplejší, tím dokonalejší tvoří bytosti, a&nbsp;z&nbsp;nejteplejšího povstávají duše mudrců, a&nbsp;protože na&nbsp;podzim se&nbsp;dostavují chladna, ergo, pravý mudřec musí si&nbsp;duši zahřívat vínem… Neboť rovněž tak nemůžeš popřít, pane, že&nbsp;korbel, třebas jen s&nbsp;patoky od&nbsp;Capuy<a href="#footnote-19288-247">247</a> nebo Telesie<a href="#footnote-19288-248">248</a>, nešířil by&nbsp;tepla po&nbsp;všech kostech pomíjejícího lidského těla.“</span></p>
        <p class="chunk" data-nb-ref-number="57" data-nb-words="6" data-nb-chars="38"><span class="idea" data-nb-ref-number="57" id="idea57" data-nb-words="6" data-nb-chars="38">„Chilone Chilonide, kde je&nbsp;tvá vlast?“</span></p>
        <p class="chunk" data-nb-ref-number="58" data-nb-words="6" data-nb-chars="49"><span class="idea" data-nb-ref-number="58" id="idea58" data-nb-words="6" data-nb-chars="49">„Nad Pontem Euxinem<a href="#footnote-19288-249">249</a>. Pocházím z&nbsp;Mesembrie<a href="#footnote-19288-250">250</a>.“</span></p>
        <p class="chunk" data-nb-ref-number="59" data-nb-words="3" data-nb-chars="22"><span class="idea" data-nb-ref-number="59" id="idea59" data-nb-words="3" data-nb-chars="22">„Chilone, jsi veliký!“</span></p>
        <p class="chunk" data-nb-ref-number="60" data-nb-words="5" data-nb-chars="43"><span class="idea" data-nb-ref-number="60" id="idea60" data-nb-words="5" data-nb-chars="43">„Ale zneuznán!“ dodal melancholicky mudřec.</span></p>
        <p class="chunk" data-nb-ref-number="61" data-nb-words="39" data-nb-chars="231"><span class="idea" data-nb-ref-number="61" id="idea61" data-nb-words="39" data-nb-chars="231">Nicméně byl Vinitius opět všecek netrpěliv. Vzhledem k&nbsp;naději, jaká se&nbsp;mu&nbsp;kmitla, přál by&nbsp;si, aby se&nbsp;Chilon okamžitě vydal na&nbsp;výpravu, a&nbsp;všecka ta&nbsp;rozmluva mu&nbsp;připadala jen zbytečným plýtváním času, pro které se&nbsp;horšil na&nbsp;Petronia.</span></p>
        <p class="chunk" data-nb-ref-number="62" data-nb-words="8" data-nb-chars="50"><span class="idea" data-nb-ref-number="62" id="idea62" data-nb-words="8" data-nb-chars="50">„Kdy zahájíš pátrání?“ řekl, obraceje se&nbsp;k&nbsp;Řekovi.</span></p>
        <p class="chunk" data-nb-ref-number="63" data-nb-words="44" data-nb-chars="251"><span class="idea" data-nb-ref-number="63" id="idea63" data-nb-words="44" data-nb-chars="251">„Již jsem je&nbsp;zahájil,“ odpověděl Chilon. „A&nbsp;když jsem tu, když odpovídám na&nbsp;tvé vlídné otázky, taktéž pátrám. Měj pouze důvěru, ctný tribune, a&nbsp;věz, že&nbsp;kdyby se&nbsp;ti&nbsp;ztratil řemének od&nbsp;obuvi, dovedl bych najít řemének nebo toho, kdo jej zvedl na&nbsp;ulici.“</span></p>
        <p class="chunk" data-nb-ref-number="64" data-nb-words="10" data-nb-chars="59"><span class="idea" data-nb-ref-number="64" id="idea64" data-nb-words="10" data-nb-chars="59">„Byl jsi již použit k&nbsp;takovým službám?“ tázal se&nbsp;Petronius.</span></p>
        <p class="chunk" data-nb-ref-number="65" data-nb-words="3" data-nb-chars="16"><span class="idea" data-nb-ref-number="65" id="idea65" data-nb-words="3" data-nb-chars="16">Řek pozvedl oči.</span></p>
        <p class="chunk" data-nb-ref-number="66" data-nb-words="18" data-nb-chars="120"><span class="idea" data-nb-ref-number="66" id="idea66" data-nb-words="18" data-nb-chars="120">„Příliš nízko je&nbsp;dnes oceňována ctnost i&nbsp;moudrost, aby ani filosof nebyl nucen vyhledávat jiných prostředků k&nbsp;živobytí.“</span></p>
        <p class="chunk" data-nb-ref-number="67" data-nb-words="4" data-nb-chars="19"><span class="idea" data-nb-ref-number="67" id="idea67" data-nb-words="4" data-nb-chars="19">„Jaké jsou ty&nbsp;tvé?“</span></p>
        <p class="chunk" data-nb-ref-number="68" data-nb-words="10" data-nb-chars="60"><span class="idea" data-nb-ref-number="68" id="idea68" data-nb-words="10" data-nb-chars="60">„Všecko vědět a&nbsp;posloužit novinami těm, kdož po&nbsp;nich touží.“</span></p>
        <p class="chunk" data-nb-ref-number="69" data-nb-words="5" data-nb-chars="22"><span class="idea" data-nb-ref-number="69" id="idea69" data-nb-words="5" data-nb-chars="22">„A&nbsp;kteří za&nbsp;ně&nbsp;platí?“</span></p>
        <p class="chunk" data-nb-ref-number="70" data-nb-words="15" data-nb-chars="84"><span class="idea" data-nb-ref-number="70" id="idea70" data-nb-words="15" data-nb-chars="84">„Ach, pane, potřebuji si&nbsp;koupit písaře! Jinak moje moudrost vezme za&nbsp;své i&nbsp;se mnou.“</span></p>
        <p class="chunk" data-nb-ref-number="71" data-nb-words="11" data-nb-chars="76"><span class="idea" data-nb-ref-number="71" id="idea71" data-nb-words="11" data-nb-chars="76">„Nesebral-lis dosud ani na&nbsp;celý plášť, tvé zásluhy jistě nejsou vynikající.“</span></p>
        <p class="chunk" data-nb-ref-number="72" data-nb-words="147" data-nb-chars="898"><span class="idea" data-nb-ref-number="72" id="idea72" data-nb-words="147" data-nb-chars="898">„Skromnost mi&nbsp;brání, abych se&nbsp;jimi chlubil. Uvaž však, pane, že&nbsp;dnes není dobrodinců, jakých bylo dříve plno a&nbsp;jimž bylo příjemností zahrnout zlatem zásluhu, jako spolknout ústřici z&nbsp;Puteolí<a href="#footnote-19288-251">251</a>. Nejsou malé mé&nbsp;zásluhy, ale lidská vděčnost je&nbsp;malá. Někdy, prchne-li znamenitý otrok, kdo jej vypátrá, ne-li jediný syn mého otce? Objeví-li se&nbsp;na&nbsp;zdech nápisy na&nbsp;božskou Poppaeu, kdo zjistí pachatele? Kdo vyšťárá báseň na&nbsp;Caesara u&nbsp;knihkupců? Kdo udá, co&nbsp;se&nbsp;mluví po&nbsp;domech senátorů a&nbsp;rytířů? Kdo nosí listy, jaké nemají býti svěřeny otrokům; kdo naslouchá novinám u&nbsp;dveří lazebníků; před kým nemají tajností vinárníci a&nbsp;pekařští tovaryši; komu důvěřují otroci; kdo umí prohledat každý dům křížem krážem od&nbsp;atria až&nbsp;do&nbsp;zahrady? Kdo zná všecky ulice, zákoutí, tajné skrýše; kdo ví, co&nbsp;se&nbsp;mluví v&nbsp;thermách, v&nbsp;cirku, na&nbsp;trzích, ve&nbsp;školách lanistů, v&nbsp;kůlnách u&nbsp;obchodníků s&nbsp;otroky, ano i&nbsp;v&nbsp;arenariích<a href="#footnote-19288-252">252</a>?“</span></p>
        <p class="chunk" data-nb-ref-number="73" data-nb-words="28" data-nb-chars="179"><span class="idea" data-nb-ref-number="73" id="idea73" data-nb-words="28" data-nb-chars="179">„U&nbsp;bohů! Dosti již, šlechetný mudrci!“ zvolal Petronius. „Utopíme se&nbsp;ve&nbsp;tvých zásluhách, ctnosti, moudrosti a&nbsp;výmluvnosti! Dosti již! Chtěli jsme věděti, kdo jsi, a&nbsp;nyní to&nbsp;víme!“</span></p>
        <p class="chunk" data-nb-ref-number="74" data-nb-words="27" data-nb-chars="164"><span class="idea" data-nb-ref-number="74" id="idea74" data-nb-words="27" data-nb-chars="164">Ale Vinitius byl tomu rád, neboť jej napadlo, že&nbsp;ten člověk právě tak jako honící pes, jakmile je&nbsp;jednou puštěn, aby větřil, nepřestane, dokud nenajde tajné skrýše.</span></p>
        <p class="chunk" data-nb-ref-number="75" data-nb-words="4" data-nb-chars="35"><span class="idea" data-nb-ref-number="75" id="idea75" data-nb-words="4" data-nb-chars="35">„Dobrá!“ řekl. „Potřebuješ pokynů?“</span></p>
        <p class="chunk" data-nb-ref-number="76" data-nb-words="2" data-nb-chars="19"><span class="idea" data-nb-ref-number="76" id="idea76" data-nb-words="2" data-nb-chars="19">„Potřebuji zbraně.“</span></p>
        <p class="chunk" data-nb-ref-number="77" data-nb-words="6" data-nb-chars="34"><span class="idea" data-nb-ref-number="77" id="idea77" data-nb-words="6" data-nb-chars="34">„Jaké?“ ptal se&nbsp;s&nbsp;údivem Vinitius.</span></p>
        <p class="chunk" data-nb-ref-number="78" data-nb-words="14" data-nb-chars="80"><span class="idea" data-nb-ref-number="78" id="idea78" data-nb-words="14" data-nb-chars="80">Řek nastavil jednu dlaň, druhou pak provedl pohyb, jako by&nbsp;na&nbsp;ní&nbsp;počítal peníze.</span></p>
        <p class="chunk" data-nb-ref-number="79" data-nb-words="8" data-nb-chars="49"><span class="idea" data-nb-ref-number="79" id="idea79" data-nb-words="8" data-nb-chars="49">„Takové jsou dnes časy, pane!“ řekl s&nbsp;povzdechem.</span></p>
        <p class="chunk" data-nb-ref-number="80" data-nb-words="11" data-nb-chars="79"><span class="idea" data-nb-ref-number="80" id="idea80" data-nb-words="11" data-nb-chars="79">„Budeš tedy oslem,“ řekl Petronius, „který dobývá pevnosti pomocí měšců zlata.“</span></p>
        <p class="chunk" data-nb-ref-number="81" data-nb-words="12" data-nb-chars="74"><span class="idea" data-nb-ref-number="81" id="idea81" data-nb-words="12" data-nb-chars="74">„Jsem jen chudý filosof, pane!“ odvětil s&nbsp;pokorou Chilon. „Zlato máte vy.“</span></p>
        <p class="chunk" data-nb-ref-number="82" data-nb-words="17" data-nb-chars="94"><span class="idea" data-nb-ref-number="82" id="idea82" data-nb-words="17" data-nb-chars="94">Vinitius mu&nbsp;hodil měšec, který Řek chytil ve&nbsp;vzduchu přesto, že&nbsp;neměl dvou prstů u&nbsp;pravé ruky.</span></p>
        <p class="chunk" data-nb-ref-number="83" data-nb-words="5" data-nb-chars="23"><span class="idea" data-nb-ref-number="83" id="idea83" data-nb-words="5" data-nb-chars="23">Pak zvedl hlavu a&nbsp;řekl:</span></p>
        <p class="chunk" data-nb-ref-number="84" data-nb-words="101" data-nb-chars="618"><span class="idea" data-nb-ref-number="84" id="idea84" data-nb-words="101" data-nb-chars="618">„Pane, vím již více, nežli bys tušil! Nepřišel jsem k&nbsp;vám s&nbsp;prázdnýma rukama. Vím, že&nbsp;dívka nebyla odvlečena Auly, protože jsem již mluvil s&nbsp;jejich služebníky. Vím, že&nbsp;dívka není na&nbsp;Palatině, kde všichni jsou zaměstnáni nemocnou malou Augustou, a&nbsp;tuším také tak trochu, proč chcete hledat dívku raději za&nbsp;mého přispění nežli za&nbsp;přispění vigilů a&nbsp;vojáků Caesarových. Vím, že&nbsp;její útěk byl umožněn služebníkem, pocházejícím z&nbsp;téže země, ze&nbsp;které pochází i&nbsp;ona. Nemohl najít pomoci u&nbsp;otroků, protože otroci, kteří všichni drží za&nbsp;jeden provaz, nebyli by&nbsp;mu&nbsp;pomohli proti tvým otrokům. Mohli mu&nbsp;pomoci jen spoluvyznavači…“</span></p>
        <p class="chunk" data-nb-ref-number="85" data-nb-words="12" data-nb-chars="83"><span class="idea" data-nb-ref-number="85" id="idea85" data-nb-words="12" data-nb-chars="83">„Poslyš, Vinitie,“ přerušil jej Petronius, „neříkal jsem ti&nbsp;totéž, slovo od&nbsp;slova?“</span></p>
        <p class="chunk" data-nb-ref-number="86" data-nb-words="106" data-nb-chars="619"><span class="idea" data-nb-ref-number="86" id="idea86" data-nb-words="106" data-nb-chars="619">„To je&nbsp;mi&nbsp;ke&nbsp;cti,“ řekl Chilon. „Dívka, pane,“ pravil, obraceje se&nbsp;opětně k&nbsp;Vinitiovi, „určitě se&nbsp;klaní jednomu a&nbsp;témuž božstvu jako ta&nbsp;nejctnostnější z&nbsp;Římanek, ta&nbsp;pravá, cudná matrona Pomponie. Slyšel jsem i&nbsp;to, že&nbsp;Pomponie byla doma souzena pro vyznávání jakýchsi cizích božstev, nemohl jsem se&nbsp;však dovědět od&nbsp;jejich služebníků, jaké jest ono božství a&nbsp;jak se&nbsp;jmenují jeho vyznavači. Kdybych to&nbsp;mohl vědět, odebral bych se&nbsp;k&nbsp;nim, stal bych se&nbsp;nej­zbožnějším z&nbsp;nich a&nbsp;získal si&nbsp;jejich důvěry. Ale ty, pane, který, jak rovněž vím, strávil jsi několik dní v&nbsp;domě šlechetného Aula, můžeš mi&nbsp;o&nbsp;tom podat nějakou zprávu?“</span></p>
        <p class="chunk" data-nb-ref-number="87" data-nb-words="3" data-nb-chars="24"><span class="idea" data-nb-ref-number="87" id="idea87" data-nb-words="3" data-nb-chars="24">„Nemohu,“ řekl Vinitius.</span></p>
        <p class="chunk" data-nb-ref-number="88" data-nb-words="54" data-nb-chars="329"><span class="idea" data-nb-ref-number="88" id="idea88" data-nb-words="54" data-nb-chars="329">„Ptali jste se&nbsp;mne dlouho na&nbsp;různé věci, šlechetní pánové, a&nbsp;já jsem odpovídal na&nbsp;otázky&nbsp;– dovolte, abych je&nbsp;nyní dával já. Neviděl jsi, ctný tribune, žádných sošek, žádných obětí, žádných odznaků, žádných amuletů u&nbsp;Pomponie nebo u&nbsp;své božské Lygie? Neviděl jsi, že&nbsp;by&nbsp;kreslily mezi sebou nějaké obrazce, srozumitelné pouze jim?“</span></p>
        <p class="chunk" data-nb-ref-number="89" data-nb-words="12" data-nb-chars="80"><span class="idea" data-nb-ref-number="89" id="idea89" data-nb-words="12" data-nb-chars="80">„Obrazce…? Počkej…! Ano! Viděl jsem jednou, jak Lygie nakreslila do&nbsp;písku rybu.“</span></p>
        <p class="chunk" data-nb-ref-number="90" data-nb-words="10" data-nb-chars="57"><span class="idea" data-nb-ref-number="90" id="idea90" data-nb-words="10" data-nb-chars="57">„Rybu? Aaa! Ó,&nbsp;ó,&nbsp;ó! Udělala to&nbsp;jednou, nebo několikrát?“</span></p>
        <p class="chunk" data-nb-ref-number="91" data-nb-words="2" data-nb-chars="13"><span class="idea" data-nb-ref-number="91" id="idea91" data-nb-words="2" data-nb-chars="13">„Jen jednou.“</span></p>
        <p class="chunk" data-nb-ref-number="92" data-nb-words="12" data-nb-chars="55"><span class="idea" data-nb-ref-number="92" id="idea92" data-nb-words="12" data-nb-chars="55">„A&nbsp;jsi tím jist, pane, že&nbsp;nakreslila&nbsp;– rybu? Ó,&nbsp;ó,&nbsp;ó…!“</span></p>
        <p class="chunk" data-nb-ref-number="93" data-nb-words="9" data-nb-chars="65"><span class="idea" data-nb-ref-number="93" id="idea93" data-nb-words="9" data-nb-chars="65">„Tak jest!“ odvětil rozdychtěný Vinitius. „Tušíš, co&nbsp;to&nbsp;znamená?“</span></p>
        <p class="chunk" data-nb-ref-number="94" data-nb-words="3" data-nb-chars="26"><span class="idea" data-nb-ref-number="94" id="idea94" data-nb-words="3" data-nb-chars="26">„Tuším-li!“ zvolal Chilon.</span></p>
        <p class="chunk" data-nb-ref-number="95" data-nb-words="9" data-nb-chars="44"><span class="idea" data-nb-ref-number="95" id="idea95" data-nb-words="9" data-nb-chars="44">A&nbsp;ukloniv se&nbsp;na&nbsp;znamení, že&nbsp;se&nbsp;loučí, dodal:</span></p>
        <p class="chunk" data-nb-ref-number="96" data-nb-words="11" data-nb-chars="68"><span class="idea" data-nb-ref-number="96" id="idea96" data-nb-words="11" data-nb-chars="68">„Kéž na&nbsp;vás Štěstěna sype všecky dary stejnou měrou, vzácní pánové!“</span></p>
        <p class="chunk" data-nb-ref-number="97" data-nb-words="11" data-nb-chars="59"><span class="idea" data-nb-ref-number="97" id="idea97" data-nb-words="11" data-nb-chars="59">„Rozkaž, aby ti&nbsp;byl dán plášť!“ řekl mu&nbsp;na&nbsp;cestu Petronius.</span></p>
        <p class="chunk" data-nb-ref-number="98" data-nb-words="8" data-nb-chars="51"><span class="idea" data-nb-ref-number="98" id="idea98" data-nb-words="8" data-nb-chars="51">„Ulixes ti&nbsp;vzdává díky za&nbsp;Thersita,“ odpověděl Řek.</span></p>
        <p class="chunk" data-nb-ref-number="99" data-nb-words="5" data-nb-chars="28"><span class="idea" data-nb-ref-number="99" id="idea99" data-nb-words="5" data-nb-chars="28">A&nbsp;ukloniv se&nbsp;opětně, odešel.</span></p>
        <p class="chunk" data-nb-ref-number="100" data-nb-words="10" data-nb-chars="65"><span class="idea" data-nb-ref-number="100" id="idea100" data-nb-words="10" data-nb-chars="65">„Co soudíš o&nbsp;tomto šlechetném mudrci?“ ptal se&nbsp;Petronius Vinitia.</span></p>
        <p class="chunk" data-nb-ref-number="101" data-nb-words="23" data-nb-chars="139"><span class="idea" data-nb-ref-number="101" id="idea101" data-nb-words="23" data-nb-chars="139">„Soudím, že&nbsp;Lygii vypátrá!“ zvolal radostně Vinitius. „Ale také soudím, že&nbsp;kdyby existovala říše lotrů, mohl by&nbsp;ten býti králem v&nbsp;té říši.“</span></p>
        <p class="chunk" data-nb-ref-number="102" data-nb-words="18" data-nb-chars="112"><span class="idea" data-nb-ref-number="102" id="idea102" data-nb-words="18" data-nb-chars="112">„O&nbsp;tom není pochybnosti. Musím s&nbsp;tím stoikem uzavříti bližší známost, ale prozatím dám po&nbsp;něm vykouřiti atrium.“</span></p>
        <p class="chunk" data-nb-ref-number="103" data-nb-words="53" data-nb-chars="319"><span class="idea" data-nb-ref-number="103" id="idea103" data-nb-words="53" data-nb-chars="319">A&nbsp;Chilon Chilonides, zahaliv se&nbsp;do&nbsp;nového pláště, pohazoval si&nbsp;na&nbsp;dlani pod jeho záhyby měšcem, jejž dostal od&nbsp;Vinitia, a&nbsp;kochal se&nbsp;jeho tíhou právě tak jako cinkotem. Kráčeje zvolna a&nbsp;ohlížeje se, nedívají-li se&nbsp;za&nbsp;ním z&nbsp;domu Petroniova, minul portyk Liviin<a href="#footnote-19288-253">253</a>, a&nbsp;doraziv k&nbsp;nároží Clivus<a href="#footnote-19288-254">254</a> Virbius, zabočil na&nbsp;Suburu.</span></p>
        <p class="chunk" data-nb-ref-number="104" data-nb-words="313" data-nb-chars="1774"><span class="idea" data-nb-ref-number="104" id="idea104" data-nb-words="313" data-nb-chars="1774">„Musím zajít ke&nbsp;Sporovi,“ mluvil k&nbsp;sobě, „a ulít trochu vína Štěstěně. Konečně jsem našel, co&nbsp;jsem dávno již hledal. Jest mlád, ohnivý, štědrý jako doly na&nbsp;Kypru a&nbsp;za tu&nbsp;lygijskou třasořitku byl by&nbsp;hotov dát polovinu jmění. Ano, právě takového jsem hledal již dávno! Musím však se&nbsp;k&nbsp;němu mít opatrně, neboť jeho svraštění obočí nevěští nic dobrého. Ach, vlčí štěňata panují dnes nad světem…! Méně bych se&nbsp;bál toho Petronia. Ó,&nbsp;bohové, dnes je&nbsp;kuplířství lépe placeno než ctnost! Hm, nakreslila rybu do&nbsp;písku! Vím-li, co&nbsp;to&nbsp;znamená, ať&nbsp;se&nbsp;udávím kouskem kozího sýra! Ale budu to&nbsp;vědět! Protože však ryby žijí pod vodou a&nbsp;hledání pod vodou jest obtížnější nežli na&nbsp;souši, ergo: zaplatí mi&nbsp;za&nbsp;tu&nbsp;rybu zvlášť. Ještě jeden takový měšec a&nbsp;mohl bych zahodit žebráckou mošnu a&nbsp;koupit si&nbsp;otroka… Ale co&nbsp;bys tomu řekl, Chilone, kdybych ti&nbsp;byl tou radou, aby sis nekupoval otroka, nýbrž otrokyni…? Já&nbsp;tě&nbsp;znám! Vím, že&nbsp;budeš souhlasit…! Kdyby byla hezká, jako na&nbsp;příklad Eunike, sám bys při ní&nbsp;omládl a&nbsp;mimo to&nbsp;bys měl z&nbsp;ní poctivý a&nbsp;zajištěný příjem. Prodal jsem té&nbsp;ubohé Eunike dvě nitky ze&nbsp;svého vlastního starého pláště… Je&nbsp;hloupá, ale kdyby mi&nbsp;ji&nbsp;Petronius daroval, vzal bych ji… Ano, ano, Chilone, synu Chilonův…! Ztratil jsi otce i&nbsp;matku…! Jsi sirotek! Nuže, kup si&nbsp;pro potěšení aspoň otrokyni! Musí přece někde bydlit, a&nbsp;proto jí&nbsp;Vinitius pronajme byt, do&nbsp;kterého i&nbsp;ty se&nbsp;přitulíš; musí se&nbsp;obléci, a&nbsp;proto Vinitius zaplatí za&nbsp;její šat, a&nbsp;musí jíst, a&nbsp;proto ji&nbsp;bude živit. Ach, jak těžký je&nbsp;život! Kde jsou ty&nbsp;časy, kdy za&nbsp;obolus<a href="#footnote-19288-255">255</a> bylo možno dostat tolik bobu se&nbsp;špekem, kolik bylo lze nabrat si&nbsp;toho do&nbsp;obou rukou, nebo kus kozích střev, nacpaných krví, dlouhý jako ruka dvanáctiletého pacholete…! Však hle, tu&nbsp;je&nbsp;ten zloděj Sporus! Ve&nbsp;vinárně se&nbsp;člověk nejsnáze něčeho doví!“</span></p>
        <p class="chunk" data-nb-ref-number="105" data-nb-words="28" data-nb-chars="167"><span class="idea" data-nb-ref-number="105" id="idea105" data-nb-words="28" data-nb-chars="167">Takto mluvě, vešel do&nbsp;vinárny a&nbsp;dal si&nbsp;přinésti korbel „tmavého“, vida však nedůvěřivý pohled domácího pána, vyšťáral zlatý peníz z&nbsp;měšce, a&nbsp;položiv jej na&nbsp;stůl, řekl:</span></p>
        <p class="chunk" data-nb-ref-number="106" data-nb-words="20" data-nb-chars="106"><span class="idea" data-nb-ref-number="106" id="idea106" data-nb-words="20" data-nb-chars="106">„Spore, pracoval jsem dnes se&nbsp;Senekou od&nbsp;úsvitu až&nbsp;do&nbsp;poledne a&nbsp;hle, čím mne obdařil můj přítel na&nbsp;cestu!“</span></p>
        <p class="chunk" data-nb-ref-number="107" data-nb-words="30" data-nb-chars="159"><span class="idea" data-nb-ref-number="107" id="idea107" data-nb-words="30" data-nb-chars="159">Kulaté oči Sporovy zakulatily se&nbsp;při pohledu na&nbsp;to&nbsp;ještě více a&nbsp;hned se&nbsp;před Chilonem octlo víno; ten pak, namočiv do&nbsp;něho prst, nakreslil na&nbsp;stůl rybu a&nbsp;řekl:</span></p>
        <p class="chunk" data-nb-ref-number="108" data-nb-words="4" data-nb-chars="21"><span class="idea" data-nb-ref-number="108" id="idea108" data-nb-words="4" data-nb-chars="21">„Víš, co&nbsp;to&nbsp;znamená?“</span></p>
        <p class="chunk" data-nb-ref-number="109" data-nb-words="7" data-nb-chars="31"><span class="idea" data-nb-ref-number="109" id="idea109" data-nb-words="7" data-nb-chars="31">„To je&nbsp;ryba? Nu, ryba je&nbsp;ryba!“</span></p>
        <p class="chunk" data-nb-ref-number="110" data-nb-words="59" data-nb-chars="318"><span class="idea" data-nb-ref-number="110" id="idea110" data-nb-words="59" data-nb-chars="318">„Jsi hloupý, ačkoli doléváš tolik vody do&nbsp;vína, že&nbsp;by&nbsp;se&nbsp;mohla v&nbsp;něm najít i&nbsp;ryba. To&nbsp;je&nbsp;symbol, který v&nbsp;řeči filosofů znamená: úsměv Štěstěny. Kdybys jej byl uhodl, byl bys i&nbsp;ty snad udělal štěstí. Měj v&nbsp;úctě filosofii, povídám ti, jinak si&nbsp;najdu jinou vinárnu, k&nbsp;čemuž mi&nbsp;můj osobní přítel Petronius už&nbsp;dávno radil.“</span></p>
        <p class="chunk" data-nb-ref-number="111" data-nb-words="9" data-nb-chars="73"><span class="idea" data-nb-ref-number="111" id="idea111" data-nb-words="9" data-nb-chars="73"><a href="#footnote-19288-239-backlink">239</a> Mimoitalská země, podrobená Římanům a&nbsp;spravovaná římským hodnostářem.</span></p>
        <p class="chunk" data-nb-ref-number="112" data-nb-words="10" data-nb-chars="69"><span class="idea" data-nb-ref-number="112" id="idea112" data-nb-words="10" data-nb-chars="69"><a href="#footnote-19288-240-backlink">240</a> Starořímský vyšší úředník se&nbsp;soudní pravomocí, volený z&nbsp;patriciů.</span></p>
        <p class="chunk" data-nb-ref-number="113" data-nb-words="16" data-nb-chars="118"><span class="idea" data-nb-ref-number="113" id="idea113" data-nb-words="16" data-nb-chars="118"><a href="#footnote-19288-241-backlink">241</a> V&nbsp;řeckém bájesloví trojský hrdina, nejošklivější, nejdrzejší a&nbsp;nejžvanivější ze&nbsp;všech Řeků bojujících před Trojou.</span></p>
        <p class="chunk" data-nb-ref-number="114" data-nb-words="2" data-nb-chars="13"><span class="idea" data-nb-ref-number="114" id="idea114" data-nb-words="2" data-nb-chars="13"><a href="#footnote-19288-242-backlink">242</a> Odysseus.</span></p>
        <p class="chunk" data-nb-ref-number="115" data-nb-words="8" data-nb-chars="50"><span class="idea" data-nb-ref-number="115" id="idea115" data-nb-words="8" data-nb-chars="50"><a href="#footnote-19288-243-backlink">243</a> Město na&nbsp;Kypru se&nbsp;slavným Afroditiným chrámem.</span></p>
        <p class="chunk" data-nb-ref-number="116" data-nb-words="6" data-nb-chars="48"><span class="idea" data-nb-ref-number="116" id="idea116" data-nb-words="6" data-nb-chars="48"><a href="#footnote-19288-244-backlink">244</a> Stoupenec školy řeckého filozofa Aristotela.</span></p>
        <p class="chunk" data-nb-ref-number="117" data-nb-words="10" data-nb-chars="50"><span class="idea" data-nb-ref-number="117" id="idea117" data-nb-words="10" data-nb-chars="50"><a href="#footnote-19288-245-backlink">245</a> Slavný starořecký filozof z&nbsp;5. stol. př. n. l.</span></p>
        <p class="chunk" data-nb-ref-number="118" data-nb-words="6" data-nb-chars="36"><span class="idea" data-nb-ref-number="118" id="idea118" data-nb-words="6" data-nb-chars="36"><a href="#footnote-19288-246-backlink">246</a> Město na&nbsp;severním pobřeží Kréty.</span></p>
        <p class="chunk" data-nb-ref-number="119" data-nb-words="5" data-nb-chars="38"><span class="idea" data-nb-ref-number="119" id="idea119" data-nb-words="5" data-nb-chars="38"><a href="#footnote-19288-247-backlink">247</a> Hlavní město starořímské Campanie.</span></p>
        <p class="chunk" data-nb-ref-number="120" data-nb-words="6" data-nb-chars="36"><span class="idea" data-nb-ref-number="120" id="idea120" data-nb-words="6" data-nb-chars="36"><a href="#footnote-19288-248-backlink">248</a> Starořímské město jižně od&nbsp;Říma.</span></p>
        <p class="chunk" data-nb-ref-number="121" data-nb-words="5" data-nb-chars="34"><span class="idea" data-nb-ref-number="121" id="idea121" data-nb-words="5" data-nb-chars="34"><a href="#footnote-19288-249-backlink">249</a> Starořecký název Černého moře.</span></p>
        <p class="chunk" data-nb-ref-number="122" data-nb-words="7" data-nb-chars="43"><span class="idea" data-nb-ref-number="122" id="idea122" data-nb-words="7" data-nb-chars="43"><a href="#footnote-19288-250-backlink">250</a> Starobylé thrácké město u&nbsp;Černého moře.</span></p>
        <p class="chunk" data-nb-ref-number="123" data-nb-words="8" data-nb-chars="50"><span class="idea" data-nb-ref-number="123" id="idea123" data-nb-words="8" data-nb-chars="50"><a href="#footnote-19288-251-backlink">251</a> Starořímské město ve&nbsp;střední Itálii u&nbsp;Neapole.</span></p>
        <p class="chunk" data-nb-ref-number="124" data-nb-words="3" data-nb-chars="17"><span class="idea" data-nb-ref-number="124" id="idea124" data-nb-words="3" data-nb-chars="17"><a href="#footnote-19288-252-backlink">252</a> Pískové doly.</span></p>
        <p class="chunk" data-nb-ref-number="125" data-nb-words="12" data-nb-chars="75"><span class="idea" data-nb-ref-number="125" id="idea125" data-nb-words="12" data-nb-chars="75"><a href="#footnote-19288-253-backlink">253</a> Třetí manželka římského císaře Augusta z&nbsp;přelomu starého a&nbsp;nového věku.</span></p>
        <p class="chunk" data-nb-ref-number="126" data-nb-words="4" data-nb-chars="26"><span class="idea" data-nb-ref-number="126" id="idea126" data-nb-words="4" data-nb-chars="26"><a href="#footnote-19288-254-backlink">254</a> Cesta, silnice, ulice.</span></p>
        <p class="chunk" data-nb-ref-number="127" data-nb-words="4" data-nb-chars="28"><span class="idea" data-nb-ref-number="127" id="idea127" data-nb-words="4" data-nb-chars="28"><a href="#footnote-19288-255-backlink">255</a> Starořecká drobná mince.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>