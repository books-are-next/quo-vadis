<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXXVII">
    <meta name="apple-mobile-web-app-capable" content="yes">
    <title>XXXVII</title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="quo_vadis_041.html">
    <meta name="nb-identifier" content="sienkiewicz-quo-vadis-de81e33">
    <meta name="nb-role" content="other">
  </head>
  <body data-nb-words="1041" data-nb-chars="5925" class="nb-role-other nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="6"><span class="idea" data-nb-ref-number="1" id="idea1" data-nb-words="1" data-nb-chars="6">XXXVII</span></h1>
        <p class="chunk" data-nb-ref-number="2" data-nb-words="2" data-nb-chars="15"><span class="idea" data-nb-ref-number="2" id="idea2" data-nb-words="2" data-nb-chars="15">Vinitius Lygii:</span></p>
        <p class="chunk" data-nb-ref-number="3" data-nb-words="986" data-nb-chars="5592"><span class="idea" data-nb-ref-number="3" id="idea3" data-nb-words="986" data-nb-chars="5592">–&nbsp;Otrok Flegon, po&nbsp;němž ti&nbsp;posílám tento list, jest křesťanem, bude proto jedním z&nbsp;těch, jimž se&nbsp;dostane svobody z&nbsp;tvých rukou, nejdražší! Je&nbsp;to&nbsp;starý sluha našeho domu, mohu tedy psáti jeho prostřednictvím s&nbsp;plnou důvěrou a&nbsp;bez obavy, že&nbsp;by&nbsp;list padl do&nbsp;rukou jiných nežli tvých. Píši z&nbsp;Laurenta<a href="#footnote-19288-400">400</a>, kde jsme se&nbsp;zastavili, že&nbsp;jsou vedra. Otho měl zde nádherný letohrádek, jejž svého času daroval Poppaei, a&nbsp;ta, ač&nbsp;byla s&nbsp;ním rozvedena, uznala za&nbsp;vhodno podržeti si&nbsp;krásný dárek… Když přemýšlím o&nbsp;těch ženách, které mne nyní obklopují, a&nbsp;tobě, připadá mi, jako by&nbsp;z&nbsp;kamene Deukalionova<a href="#footnote-19288-401">401</a> povstaly různé, naprosto sobě nepodobné druhy lidí a&nbsp;že ty&nbsp;náležíš k&nbsp;onomu, který se&nbsp;rodí z&nbsp;křišťálu. Obdivuji se&nbsp;ti&nbsp;a&nbsp;miluji tě&nbsp;z&nbsp;té duše tak, že&nbsp;bych si&nbsp;přál, abych mluvil jen o&nbsp;tobě, a&nbsp;musím se&nbsp;přemáhati, abych psal ti&nbsp;o&nbsp;cestě, o&nbsp;tom, co&nbsp;se&nbsp;děje se&nbsp;mnou, o&nbsp;novinkách u&nbsp;dvora. Nuže, Caesar byl hostem Poppaey, která potají připravila skvělé uvítání. Ostatně, pozvala nemnoho Augustianů, ale já&nbsp;i&nbsp;Petronius byli jsme pozváni. Po&nbsp;prandiu pluli jsme na&nbsp;zlatých lodích po&nbsp;moři, které bylo tak tiché, jako by&nbsp;spalo, a&nbsp;tak modré jako tvé oči, ó,&nbsp;božská! Veslovali jsme sami, poněvadž to&nbsp;Augustě patrně lichotilo, že&nbsp;ji&nbsp;vozí konsulární mužové nebo jejich synové. Caesar, stoje u&nbsp;kormidla v&nbsp;purpurové tóze, zpíval hymnus ku&nbsp;poctě moře, jejž zbásnil předešlé noci a&nbsp;k&nbsp;němuž složil hudbu společně s&nbsp;Diodorem. Na&nbsp;jiných lodích doprovázeli jej otroci z&nbsp;Indie, kteří dovedou hráti na&nbsp;mořské škeble, a&nbsp;kolem se&nbsp;objevovali hezcí delfíni, jako by&nbsp;opravdu byli přivábeni hudbou ze&nbsp;hlubin Amfitrité. A&nbsp;víš, co&nbsp;jsem dělal já? Nuže, myslil jsem na&nbsp;tebe a&nbsp;tesknil po&nbsp;tobě, chtěl sebrati i&nbsp;to&nbsp;moře i&nbsp;to krásné počasí i&nbsp;tu hudbu a&nbsp;dáti to&nbsp;všecko tobě. Přeješ si, abychom jednou bydlili na&nbsp;mořském břehu, milá Augusto, daleko od&nbsp;Říma? Mám na&nbsp;Sicílii statek, kde jest háj mandloní, jež na&nbsp;jaře kvetou do&nbsp;růžova a&nbsp;dosahují k&nbsp;moři tak blízko, že&nbsp;konci větví se&nbsp;téměř dotýkají vody. Tam tě&nbsp;budu milovati a&nbsp;velebiti nauku, které mne přiučí Pavel, neboť to&nbsp;již vím, že&nbsp;není ta&nbsp;nauka proti lásce a&nbsp;štěstí. Přeješ si&nbsp;toho…? Nežli však uslyším odpověď z&nbsp;tvých milovaných úst, popisuji ti&nbsp;dále, co&nbsp;se&nbsp;přihodilo na&nbsp;lodi. Když břeh zůstal již daleko za&nbsp;námi, spatřili jsme v&nbsp;dáli před sebou plachetní loď, a&nbsp;hned vznikl spor, zda je&nbsp;to&nbsp;obyčejný rybářský člun, nebo veliký koráb zOstie. Rozeznal jsem jej první a&nbsp;tehdy Augusta řekla, že&nbsp;mým očím není patrně nic ukryto, a&nbsp;spustivši pojednou závoj na&nbsp;tvář, tázala se, poznal-li bych ji&nbsp;takto. Petronius ihned odpověděl, že&nbsp;za&nbsp;mraky nelze viděti ani slunce, ona však, jako by&nbsp;se&nbsp;smála, pravila, že&nbsp;tak bystrý zrak jen láska by&nbsp;mohla oslepiti, a&nbsp;uvádějíc různé Augustianky, začala se&nbsp;vyptávati a&nbsp;uhadovati, do&nbsp;které jsem zamilován. Odpovídal jsem klidně, ale ona uvedla nakonec i&nbsp;tvé jméno. Mluvíc o&nbsp;tobě, zase odhalila tvář a&nbsp;začala se&nbsp;na&nbsp;mne dívati zlýma a&nbsp;přitom i&nbsp;zkoumavýma očima. Opravdovou vděčnost chovám k&nbsp;Petroniovi, který v&nbsp;tom okamžiku loď naklonil, čímž vše­obecná pozornost byla ode mne odvrácena; neboť kdybych byl uslyšel o&nbsp;tobě nevraživá nebo uštěpačná slova, nebyl bych dovedl utajiti hněv a&nbsp;býval bych musil bojovati s&nbsp;touhou, abych té&nbsp;zhýralé a&nbsp;zlé ženě veslem roztříštil hlavu… Vždyť se&nbsp;pamatuješ, co&nbsp;jsem ti&nbsp;vypravoval den před odjezdem v&nbsp;domě Linově o&nbsp;příhodě na&nbsp;rybníku Agrippově! Petronius se&nbsp;o&nbsp;mne strachuje a&nbsp;ještě dnes mne zapřísahal, abych nedráždil sebelásky Augusty. Ale Petronius již mi&nbsp;nerozumí a&nbsp;neví, že&nbsp;kromě tebe není pro mne ani rozkoše, ani krásy, ani milování, a&nbsp;že vůči Poppaei cítím jen odpor a&nbsp;pohrdání. Ty&nbsp;jsi již valně změnila moji duši do&nbsp;té&nbsp;míry, že&nbsp;bych se&nbsp;ani nedovedl vrátiti k&nbsp;bývalému životu. Ale neobávej se, že&nbsp;by&nbsp;mne tu&nbsp;mohlo potkati něco zlého. Poppaea mne nemiluje, poněvadž není schopna někoho milovati, a&nbsp;její rozmary pramení jen ze&nbsp;hněvu na&nbsp;Caesara, který jest ještě pod jejím vlivem, a&nbsp;který ji&nbsp;dokonce snad ještě má&nbsp;rád; nicméně jí&nbsp;už&nbsp;nešetří a&nbsp;netají se&nbsp;před ní&nbsp;svými nestoudnostmi a&nbsp;hanebnostmi. Povím ti&nbsp;ostatně také o&nbsp;jiné věci, která tě&nbsp;musí upokojiti: Petr mi&nbsp;totiž řekl před odjezdem, abych se&nbsp;Caesara neobával, protože ani vlas mi&nbsp;s&nbsp;hlavy nespadne, a&nbsp;já mu&nbsp;věřím. Jakýsi hlas praví mi&nbsp;v&nbsp;duši, že&nbsp;se&nbsp;musí vyplniti každé jeho slovo; a&nbsp;jelikož požehnal naší lásce, ani Caesar, ani všecky mocnosti hádu, dokonce ani samo Předurčení nejsou s&nbsp;to, aby mi&nbsp;tě&nbsp;odňaly, ó,&nbsp;Lygie! Když na&nbsp;to&nbsp;myslím, jsem šťasten, jako bych byl nebem, které samo jediné je&nbsp;šťastno a&nbsp;klidno. Tebe však jako křesťanku snad uráží to, co&nbsp;mluvím o&nbsp;Nebi a&nbsp;Předurčení? V&nbsp;té případnosti mi&nbsp;odpusť, neboť hřeším nechtě. Křtu jsem ještě nepřijal, ale mé&nbsp;srdce jest jako prázdný pohár, jejž má&nbsp;naplniti Pavel z&nbsp;Tarsu vaší sladkou naukou, tím sladší pro mne, že&nbsp;je&nbsp;tvou. Měj mi&nbsp;za&nbsp;zásluhu, ó,&nbsp;božská, aspoň to, že&nbsp;jsem z&nbsp;toho poháru vylil mok, jenž jej naplňoval dříve, a&nbsp;že ho&nbsp;neodstrkuji, nýbrž po&nbsp;něm ruce vztahuji jako člověk žíznící, který stanul u&nbsp;čisté studánky. Kéž najdu milost ve&nbsp;tvých očích! V&nbsp;Antiu budou mi&nbsp;ubíhati dni i&nbsp;noci nasloucháním Pavla, který mezi mými lidmi již v&nbsp;první den cesty zjednal si&nbsp;takového vlivu, že&nbsp;jej bez ustání obklopují, vidouce v&nbsp;něm nejen Thaumaturga<a href="#footnote-19288-402">402</a>, nýbrž téměř bytost nadpřirozenou. Včera jsem viděl radost na&nbsp;jeho tváři, a&nbsp;když jsem se&nbsp;ho&nbsp;tázal, co&nbsp;dělá, odvětil mi: „Zasévám.“ Petronius ví, že&nbsp;se&nbsp;zdržuje mezi mými lidmi, a&nbsp;touží po&nbsp;tom, aby jej zhlédl, rovněž tak Seneka, který o&nbsp;něm slyšel od&nbsp;Gallona. Ale již blednou hvězdy, ó,&nbsp;Lygie, a&nbsp;ranní ‚Lucifer‘<a href="#footnote-19288-403">403</a> září stále jasněji. Záhy zrůžoví jitřenkou moře&nbsp;– a&nbsp;kolem vše spí, jen já&nbsp;myslím na&nbsp;tebe a&nbsp;miluji tě. Buď pozdravena i&nbsp;s&nbsp;ranními červánky, <em>sponsa mea!</em><a href="#footnote-19288-404">404</a>&nbsp;<em>–</em></span></p>
        <p class="chunk" data-nb-ref-number="4" data-nb-words="6" data-nb-chars="40"><span class="idea" data-nb-ref-number="4" id="idea4" data-nb-words="6" data-nb-chars="40"><a href="#footnote-19288-400-backlink">400</a> Starořímské město ve&nbsp;střední Itálii.</span></p>
        <p class="chunk" data-nb-ref-number="5" data-nb-words="24" data-nb-chars="139"><span class="idea" data-nb-ref-number="5" id="idea5" data-nb-words="24" data-nb-chars="139"><a href="#footnote-19288-401-backlink">401</a> V&nbsp;řeckém bájesloví syn Prometheův, řecký Noe. Při potopě světa se&nbsp;zachránil jen on&nbsp;s&nbsp;manželkou Pyrrhou a&nbsp;oba pak stvořili nové lidstvo.</span></p>
        <p class="chunk" data-nb-ref-number="6" data-nb-words="12" data-nb-chars="63"><span class="idea" data-nb-ref-number="6" id="idea6" data-nb-words="12" data-nb-chars="63"><a href="#footnote-19288-402-backlink">402</a> „Řehoř divotvorce“, učitel řecké církve ze&nbsp;3. st. př. n. l.</span></p>
        <p class="chunk" data-nb-ref-number="7" data-nb-words="6" data-nb-chars="44"><span class="idea" data-nb-ref-number="7" id="idea7" data-nb-words="6" data-nb-chars="44"><a href="#footnote-19288-403-backlink">403</a> Světlonoš, tj. Jitřenka, ranní červánky.</span></p>
        <p class="chunk" data-nb-ref-number="8" data-nb-words="4" data-nb-chars="26"><span class="idea" data-nb-ref-number="8" id="idea8" data-nb-words="4" data-nb-chars="26"><a href="#footnote-19288-404-backlink">404</a> Má&nbsp;snoubenko, nevěsto!</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>