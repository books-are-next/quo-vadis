<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXXVI">
    <meta name="apple-mobile-web-app-capable" content="yes">
    <title>XXXVI</title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="quo_vadis_040.html">
    <meta name="nb-identifier" content="sienkiewicz-quo-vadis-de81e33">
    <meta name="nb-role" content="other">
  </head>
  <body data-nb-words="3174" data-nb-chars="19616" class="nb-role-other nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">XXXVI</span></h1>
        <p class="chunk" data-nb-ref-number="2" data-nb-words="178" data-nb-chars="1118"><span class="idea" data-nb-ref-number="2" id="idea2" data-nb-words="178" data-nb-chars="1118">Bylo známo v&nbsp;Římě, že&nbsp;Caesar chce navštíviti na&nbsp;cestě Ostii či&nbsp;vlastně největší koráb na&nbsp;světě, který byl právě přivezl obilí z&nbsp;Alexandrie, tamodtud pak Pobřežní<a href="#footnote-19288-381">381</a> cestou že&nbsp;odebere se&nbsp;do&nbsp;Antia. Rozkazy byly již vydány před několika dny, pročež od&nbsp;rána u&nbsp;Porta Ostiensis shromažďovaly se&nbsp;davy, skládající se&nbsp;z&nbsp;místního lidu a&nbsp;všech národů světa, aby nasytily oči pohledem na&nbsp;císařský dvůr, na&nbsp;nějž se&nbsp;římská plebs nikdy nemohla sdostatek vynadívati. Do&nbsp;Antia nebyla cesta obtížná ani daleká, v&nbsp;samém městě pak, skládajícím se&nbsp;z&nbsp;nádherně zařízených paláců a&nbsp;letohrádků, bylo lze nalézti vše, čeho vyžadovalo pohodlí, ano i&nbsp;nejvytříbenější tehdejší přepych. Nicméně míval Caesar ve&nbsp;zvyku bráti s&nbsp;sebou na&nbsp;cestu všeliké předměty, v&nbsp;nichž měl zálibu, počínaje hudebními nástroji a&nbsp;domácím zařízením až&nbsp;po&nbsp;sochy a&nbsp;mosaiky, které byly nakládány dokonce i&nbsp;tehdy, když se&nbsp;chtěl na&nbsp;krátkou jen chvíli zastaviti na&nbsp;cestě, buď aby si&nbsp;odpočinul, nebo se&nbsp;posilnil. Z&nbsp;té příčiny provázely jej při každé vyjížďce celé zástupy služebnictva, nepočítaje oddílů praetoriánských a&nbsp;Augustianů, z&nbsp;nichž každý míval zvláštní družinu otroků.</span></p>
        <p class="chunk" data-nb-ref-number="3" data-nb-words="343" data-nb-chars="2169"><span class="idea" data-nb-ref-number="3" id="idea3" data-nb-words="343" data-nb-chars="2169">Za&nbsp;časného rána toho dne pastýři z&nbsp;Campanie, opatřeni kozlími kožemi na&nbsp;nohou a&nbsp;s&nbsp;tvářemi ožehnutými sluncem, vyhnali branou především pět set oslic, aby Poppaea, až&nbsp;přibude nazítří do&nbsp;Antia, mohla míti svoji obvyklou koupel v&nbsp;jejich mléce. Chátra se&nbsp;smíchem a&nbsp;spokojeností dívala se&nbsp;na&nbsp;dlouhé uši ve&nbsp;stádě, kolébající se&nbsp;v&nbsp;oblacích prachu, a&nbsp;s&nbsp;radostí naslouchala práskání bičů, jakož i&nbsp;divokému křiku pastýřů. Když oslice přešly, vrhly se&nbsp;na&nbsp;cestu roje podruhů a&nbsp;pečlivě ji&nbsp;vyčistivše, začali ji&nbsp;zasypávati květy a&nbsp;jehličím pinií. V&nbsp;davech si&nbsp;lidé opakovali s&nbsp;jakýmsi pocitem hrdosti, že&nbsp;prý celá cesta až&nbsp;do&nbsp;Antia je&nbsp;tak vystlána kvítím, které bylo natrháno po&nbsp;soukromých zahradách v&nbsp;okolí, ano i&nbsp;zakoupeno za&nbsp;drahé peníze od&nbsp;překupnic u&nbsp;Porta Mugionis<a href="#footnote-19288-382">382</a>. Dle toho, jak ubíhaly ranní hodiny, tlačenice rostla každým okamžikem. Někteří přivedli celé rodiny, a&nbsp;aby se&nbsp;jim čas nezdál příliš dlouhý, rozkládali zásoby potravin na&nbsp;kameny, určené pro nový chrám Cereřin<a href="#footnote-19288-383">383</a>, a&nbsp;pojídali „prandium“ pod širým nebem. Tu&nbsp;a&nbsp;tam utvořily se&nbsp;hloučky, v&nbsp;nichž hlavní slovo měli světaznalí jednotlivci. Hovořilo se&nbsp;za&nbsp;příčinou Caesarova odjezdu o&nbsp;jeho příštích cestách a&nbsp;cestách vůbec, přičemž námořníci a&nbsp;vysloužili vojáci vypravovali divy o&nbsp;zemích, o&nbsp;nichž slyšeli na&nbsp;dalekých výpravách a&nbsp;jichž se&nbsp;dosud nedotkla římská noha. Městští peciválové, kteří nebyli v&nbsp;životě dále nežli na&nbsp;Via Appia, naslouchali s&nbsp;údivem o&nbsp;zázracích v&nbsp;Indii a&nbsp;Arábii, o&nbsp;archipelagech, obklopujících Británii, kde na&nbsp;jednom ostrůvku spoutal Briareus<a href="#footnote-19288-384">384</a> spícího Saturna a&nbsp;kde se&nbsp;zdržovali duchové, o&nbsp;krajích hyperborejských<a href="#footnote-19288-385">385</a>, o&nbsp;ztuhlých mořích, o&nbsp;sykotu a&nbsp;vřavě, jaké vydávaly vody oceánu ve&nbsp;chvíli, kdy zapadající slunce se&nbsp;hroužilo do&nbsp;hlubin. Snadno docházely víry u&nbsp;lidu podobné pověsti, jimž věřili dokonce tací lidé jako Plinius a&nbsp;Tacitus<a href="#footnote-19288-386">386</a>. Také se&nbsp;mluvilo o&nbsp;onom korábu, který měl Caesar navštíviti, že&nbsp;prý přiváží pšenice na&nbsp;dva roky, nepočítaje čtyři sta cestujících, stejný počet posádky a&nbsp;množství divokých zvířat, jichž mělo býti použito při letních hrách. Zjednávalo to&nbsp;všeobecné náklonnosti k&nbsp;Caesarovi, který nejen lid sytil, nýbrž i&nbsp;bavil. Proto také se&nbsp;připravovali na&nbsp;nadšené uvítání.</span></p>
        <p class="chunk" data-nb-ref-number="4" data-nb-words="364" data-nb-chars="2324"><span class="idea" data-nb-ref-number="4" id="idea4" data-nb-words="364" data-nb-chars="2324">Zatím se&nbsp;ukázal oddíl numidských jezdců, patřících k&nbsp;vojskům praetoriánským. Byli oděni ve&nbsp;žlutý šat, měli červené přepásky a&nbsp;veliké náušnice, vrhající zlatý odlesk na&nbsp;jejich černé tváře. Hroty jejich bambusových kopí třpytily se&nbsp;na&nbsp;slunci jako plaménky. Když ti&nbsp;přešli, začal průvod, podobající se&nbsp;procesí. Davy se&nbsp;tísnily, aby se&nbsp;blíže podívaly na&nbsp;pochod, ale přiblížily se&nbsp;oddíly pěších praetoriánů, a&nbsp;rozestavivše se&nbsp;po&nbsp;jedné i&nbsp;druhé straně brány, zamezovaly přístup na&nbsp;cestu. Napřed táhly vozy, odvážející stany z&nbsp;nachu, červené a&nbsp;fialové, a&nbsp;stany z&nbsp;byssu, bílého jako sníh, protkávaného zlatými nitěmi, dále východní koberce a&nbsp;citrové stoly a&nbsp;kusy mosaik a&nbsp;kuchyňské nářadí i&nbsp;klece s&nbsp;ptáky z&nbsp;východu, jihu a&nbsp;západu, jejichž mozky nebo jazyky měly přijíti k&nbsp;Caesarově tabuli, i&nbsp;amfory s&nbsp;vínem i&nbsp;koše s&nbsp;ovocem. Ale předměty, které neměly býti v&nbsp;nebezpečí, že&nbsp;se&nbsp;ohnou nebo potlukou, nesli pěší otroci. A&nbsp;tak bylo viděti celá sta tidí, nesoucích nádoby i&nbsp;sošky z&nbsp;korintské mědi; bylo viděti zvláštní nosiče pro vázy etrurské<a href="#footnote-19288-387">387</a>, zvláštní pro řecké, zvláštní pro nádoby zlaté, stříbrné nebo zhotovené z&nbsp;alexandrijského skla. Oddělovaly je&nbsp;od&nbsp;sebe malé šiky praetoriánů, pěších i&nbsp;jízdných, nad každým pak hloučkem otroků bděli dozorci, opatření biči, které byly zakončeny kousky olova a&nbsp;železa místo zauzlenými šňůrkami. Průvod, skládající se&nbsp;z&nbsp;lidí, nesoucích pozorně a&nbsp;s&nbsp;úctou rozmanité předměty, vypadal jako nějaké slavnostní náboženské procesí, a&nbsp;ta podoba se&nbsp;stávala ještě patrnější, když došlo na&nbsp;hudební nástroje Caesarovy i&nbsp;jeho dvora. Bylo tam viděti harfy, řecké loutny, hebrejské a&nbsp;egyptské loutny, lyry, formingy<a href="#footnote-19288-388">388</a>, kytary, píšťalky, dlouhé, zprohýbané buciny<a href="#footnote-19288-389">389</a> a&nbsp;cimbály. Kdo se&nbsp;díval na&nbsp;to&nbsp;moře nástrojů, lesknoucích se&nbsp;na&nbsp;slunci zlatem, bronzem, drahými kameny a&nbsp;perletí, mohl by&nbsp;se&nbsp;domnívati, že&nbsp;se&nbsp;vydali na&nbsp;cesty po&nbsp;světě Apollo nebo Bakchus. Potom se&nbsp;objevily nádherné carrucy, plné skákačů, tanečníků, tanečnic, malebně seskupených, s&nbsp;thyrsy v&nbsp;rukou. Za&nbsp;nimi jeli otro­ci, určení ne&nbsp;k&nbsp;obsluze, nýbrž pro přepych: a&nbsp;to pacholata a&nbsp;malá děvčátka, vybraná z&nbsp;celého Řecka i&nbsp;Malé Asie, dlouhovlasá nebo se&nbsp;splývajícími kadeřemi, jež byly spjaty do&nbsp;zlatých sítěk, podobající se&nbsp;Amorkům, rozkošných tváří, ale vesměs pokrytých silnou vrstvou líčidel, z&nbsp;obavy, aby jejich jemné pleti neošlehal vítr Campanie.</span></p>
        <p class="chunk" data-nb-ref-number="5" data-nb-words="203" data-nb-chars="1312"><span class="idea" data-nb-ref-number="5" id="idea5" data-nb-words="203" data-nb-chars="1312">A&nbsp;zase nastupoval praetoriánský oddíl obrovských Sugambrů<a href="#footnote-19288-390">390</a> s&nbsp;plnovousy, světlo- i&nbsp;rudovlasých, ale modrookých. Před nimi nesli praporečníci, zvaní imaginarii, římské orly, tabulky s&nbsp;nápisy, sošky bohů germánských i&nbsp;římských a&nbsp;konečně Caesarovy sošky i&nbsp;poprsí. Pod kožemi a&nbsp;pancéři vojáků vyhlížely osmahlé a&nbsp;jako válečné stroje silné paže, které byly s&nbsp;to vládnouti těžkou zbraní, jakou byly vyzbrojeny stráže toho druhu. Půda se&nbsp;prohýbala, jak se&nbsp;zdálo, pod jejich stejnoměrným, těžkým krokem, oni pak, jako by&nbsp;si&nbsp;byli vědomi své síly, které mohli použíti proti samým Caesarům, rozhlíželi se&nbsp;spatra na&nbsp;pouliční láji, zapomínajíce patrně, že&nbsp;mnoho z&nbsp;nich přišlo do&nbsp;tohoto města v&nbsp;okovech. Ale těch byla nečetná hrstka, neboť hlavní praetoriánské síly setrvávaly v&nbsp;táborech na&nbsp;místě, aby bděly nad městem a&nbsp;držely je&nbsp;v&nbsp;kázni. Když přešli, byli vedeni Neronovi tažní tygři a&nbsp;lvi, aby přijde-li mu&nbsp;chuť napodobiti Dionýsa<a href="#footnote-19288-391">391</a>, bylo co&nbsp;zapřáhnouti do&nbsp;pochodových vozů. Vedli je&nbsp;Indové a&nbsp;Arabové na&nbsp;ocelových řetězích se&nbsp;smyčkou, ale zvířata byla kvítím tak ovinuta, že&nbsp;se&nbsp;zdálo, jako by&nbsp;uvita byla ze&nbsp;samého kvítí. Ochočená zkušenými bestiarii, rozhlížela se&nbsp;po&nbsp;davech svýma zelenýma, jako ospalýma očima, někdy, zvedajíce ohromné hlavy, chrčivě vtahovala do&nbsp;nozder lidské výpary, olizujíce si&nbsp;tlamy drsnými jazyky.</span></p>
        <p class="chunk" data-nb-ref-number="6" data-nb-words="57" data-nb-chars="384"><span class="idea" data-nb-ref-number="6" id="idea6" data-nb-words="57" data-nb-chars="384">Táhly ještě Caesarovy vozy a&nbsp;lektiky, větší i&nbsp;menší, zlaté nebo purpurové, vykládané sloní kostí, perlami nebo třpytící se&nbsp;leskem drahokamů; za&nbsp;nimi byl opět malý oddíl praetoriánů v&nbsp;římské zbroji; skládal se&nbsp;ze&nbsp;samých italských vojáků dobrovolníků<a href="#footnote-19288-392">392</a>; pak opět zástupy vybraného služebnictva otrockého a&nbsp;jinochů, a&nbsp;konečně jel sám Caesar, jehož blízkost zdaleka ohlašoval jásot davů.</span></p>
        <p class="chunk" data-nb-ref-number="7" data-nb-words="580" data-nb-chars="3667"><span class="idea" data-nb-ref-number="7" id="idea7" data-nb-words="580" data-nb-chars="3667">V&nbsp;tlačenici byl i&nbsp;apoštol Petr, který chtěl jednou v&nbsp;životě spatřiti Caesara. Provázela jej Lygie, majíc tvář zahalenu do&nbsp;hustého závoje, a&nbsp;Ursus, jehož síla znamenala pro dívku nejbezpečnější ochranu mezi nespořádanými a&nbsp;rozpoutanými davy. Lyg vzal do&nbsp;rukou jeden z&nbsp;balvanů, určených ke&nbsp;stavbě chrámů, a&nbsp;přinesl jej apoštolovi, aby vystoupiv si&nbsp;na&nbsp;něj, mohl lépe viděti nežli ostatní. Tísnící se&nbsp;dav začal z&nbsp;počátku reptati, protože Ursus jej rozrážel, jako loď rozráží vlny; jakmile však samojediný vyzdvihl balvan, jímž by&nbsp;ani čtyři nejstatnější siláci z&nbsp;lidu nebyli s&nbsp;to hnouti, repot se&nbsp;změnil v&nbsp;obdiv a&nbsp;volání: <em>Macte!</em><a href="#footnote-19288-393">393</a> ozvalo se&nbsp;kolem. Ale zatím dojel Caesar. Seděl na&nbsp;voze, majícím podobu stanu a&nbsp;taženém šesti bílými idumejskými hřebci, zlatem okovanými. Vůz měl podobu stanu se&nbsp;stranami, jež zúmyslně byly otevřeny, aby davy mohly Caesara viděti. Mohlo se&nbsp;tam vejíti několik osob, ale Nero, chtěje, aby se&nbsp;pozornost soustředila na&nbsp;něm, jel městem sám, maje u&nbsp;nohou pouze dva trpasličí zakrslíky. Byl oděn v&nbsp;bílou tuniku a&nbsp;v&nbsp;ametystovou tógu, která vrhala na&nbsp;jeho obličej namodralý odlesk. Na&nbsp;hlavě měl vavřínový věnec. Od&nbsp;té&nbsp;doby, co&nbsp;odjel z&nbsp;Neapole, značně ztloustl. Tvář měl rozplesklou; pod dolejší čelistí visel mu&nbsp;dvojí podbradek, čímž jeho ústa, vždycky položená příliš blízko nosu, zdála se&nbsp;býti vyříznutá hned pod nozdrami. Tlustý krk si&nbsp;zahalil jako obyčejně do&nbsp;hedvábného šátku, který si&nbsp;přes tu&nbsp;chvíli upravoval bílou a&nbsp;tučnou rukou, porostlou v&nbsp;podpaží ryšavými chlupy, které tvořily takřka krvavé skvrny a&nbsp;jež nedovolil epilatorům vytrhati, protože mu&nbsp;bylo řečeno, že&nbsp;to&nbsp;má&nbsp;za&nbsp;následek třesení prstů a&nbsp;překáží ve&nbsp;hře na&nbsp;loutnu. Bezedná ješitnost ve&nbsp;spojení s&nbsp;únavou a&nbsp;nudou zračila se&nbsp;jako vždy na&nbsp;jeho tváři. Vůbec byla to&nbsp;tvář strašlivá a&nbsp;přitom šaškovitá. Při jízdě točil hlavou na&nbsp;obě strany, chvílemi mhouře oči a&nbsp;pozorně naslouchaje, kterak je&nbsp;vítán. Vítala jej bouře potlesku a&nbsp;jásot: „Vítej, božský Caesare, imperátore, vítej, vítězný! Vítej, nevyrovnatelný, synu Apollonův, Apollone!“ Naslouchaje těm slovům, usmíval se, ale chvílemi přeletovala mu&nbsp;po&nbsp;tváři jakási chmura, neboť římský lid byl jízlivý, a&nbsp;spoléhaje na&nbsp;svůj počet, dovoloval si&nbsp;posměšné uštěpačnosti i&nbsp;vůči velkým triumfátorům, takovým, které opravdu miloval a&nbsp;měl v&nbsp;úctě. Vždyť bylo známo, že&nbsp;kdysi bylo voláno za&nbsp;vjezdu Julia Caesara do&nbsp;Říma: „Občané, schovejte ženy, protože vjíždí plešatý lump!“ Ale hnusná sebeláska Neronova nesnesla sebemenších příhan ani uštěpačností; zatím však v&nbsp;davu mezi pochvalným jásotem ozývalo se&nbsp;volání: „Rudobradý…! Rudobradý…! Kam vezeš svou hořící bradu? Bojíš se, aby Řím od&nbsp;ní&nbsp;nechytil?“ A&nbsp;ti, kdož takto volali, nevěděli, že&nbsp;jejich žert skrývá v&nbsp;sobě hrozné proroctví. Ostatně, Caesara nehněvaly příliš takové hlasy, tím méně, že&nbsp;nenosil plnovousu, poněvadž dávno již obětoval jej ve&nbsp;zlaté krabici Jovišovi Kapitolskému. Jiní však, poschovaní za&nbsp;hromadami kamenů a&nbsp;na nehotových zdech chrámu, křičeli: „Matricida<img src="#footnote-19288-394" alt="394"> Nero! Orestes! Alcmaeo<a href="#footnote-19288-395">395</a>!“ Jiní zase: „Kde je&nbsp;Oktávie?“&nbsp;– „Vrať nach!“&nbsp;– Na&nbsp;Poppaeu, jedoucí hned za&nbsp;ním, bylo voláno: <em>„Flava coma!</em><a href="#footnote-19288-396">396</a><em>“</em> – kterýmžto jménem označována nevěstka. Hudební sluch Neronův zachycoval i&nbsp;takové výkřiky, a&nbsp;tehdy zvedal k&nbsp;oku svými prsty vybroušený smaragd, jako by&nbsp;chtěl spatřiti a&nbsp;zapamatovati si&nbsp;ty, kteří je&nbsp;vydávali. Tím způsobem utkvěl zrakem na&nbsp;apoštolovi, stojícím na&nbsp;balvanu. Chvíli dívali se&nbsp;ti&nbsp;dva lidé na&nbsp;sebe, nikoho však ani z&nbsp;toho posvátného průvodu, ani z&nbsp;těch nespočetných davů nenapadlo, že&nbsp;hledí na&nbsp;sebe v&nbsp;této minutě dva vládcové země, z&nbsp;nichž jeden vkrátce zmizí jako krvavý sen, kdežto druhý, onen stařec, oblečený v&nbsp;prostou lacernu, obsáhne věčným panováním svět i&nbsp;město.</span></p>
        <p class="chunk" data-nb-ref-number="8" data-nb-words="416" data-nb-chars="2592"><span class="idea" data-nb-ref-number="8" id="idea8" data-nb-words="416" data-nb-chars="2592">Zatím Caesar přejel a&nbsp;hned za&nbsp;ním osm Afričanů přeneslo nádhernou lektiku, ve&nbsp;které seděla Poppaea, lidem nenáviděná. Oděná jako Nero v&nbsp;roucho ametystové barvy, se&nbsp;silnou vrstvou líčidel na&nbsp;tváři, nehybna, zamyšlena a&nbsp;lhostejna, vypadala jako nějaké božství, krásné, ale přitom zlé, které bylo neseno jako na&nbsp;procesí. Kráčel jí&nbsp;v&nbsp;patách celý dvůr mužského i&nbsp;ženského služebnictva, jakož i&nbsp;řady vozů s&nbsp;příslušenstvím pro pohodlí a&nbsp;se šatstvem. Slunce již valně pokročilo z&nbsp;poledne, když začali přejížděti Augustiani&nbsp;– skvělý, zářivý, jako had se&nbsp;měnící a&nbsp;nekonečný průvod. Lenivý Petronius, vlídně vítaný davy, dal se&nbsp;nésti v&nbsp;lektice i&nbsp;se svou bohyni podobnou otrokyní; Tigellinus jel v&nbsp;carruce, tažené malými koníky, zdobenými bílými a&nbsp;purpurovými pery. Byl spatřen, jak vstával na&nbsp;voze, a&nbsp;natahuje krk, rozhlížel se, brzy-li mu&nbsp;Caesar dá&nbsp;znamení, aby si&nbsp;k&nbsp;němu přisedl. Mezi jinými vítaly davy potleskem Liciniana Pisona, smíchem Vitelia, hvízdáním Vatinia. Vůči konsulům Liciniovi a&nbsp;Leca­niovi chovaly se&nbsp;netečně, ale Tullius Senetio, který byl v&nbsp;oblibě, neznámo proč, stejně jako Vestinus, dosáhli potlesku lidu. Dvůr byl nepřehledný. Zdálo se, že&nbsp;všecko, co&nbsp;jest v&nbsp;Římě bohatší a&nbsp;skvělejší nebo znamenitější, stěhuje se&nbsp;do&nbsp;Antia. Nero nikdy necestoval jinak nežli s&nbsp;tisíci vozy, družina pak, jež jej provázela, převyšovala téměř vždycky počet vojáků v&nbsp;legii.<a href="#footnote-19288-397">397</a> Diváci si&nbsp;tedy ukazovali na&nbsp;Domitia Afra i&nbsp;na vetchého Lucia Saturnina; bylo viděti Vespasiana, který ještě nebyl vytrhl na&nbsp;svoji výpravu do&nbsp;Judey, ze&nbsp;které se&nbsp;vrátil teprve pro císařskou korunu, i&nbsp;jeho syny i&nbsp;mladého Nervu<a href="#footnote-19288-398">398</a> i&nbsp;Lucana i&nbsp;Annaea Gallona i&nbsp;Quintiana a&nbsp;množství žen, známých bohatstvím, krásou, přepychem a&nbsp;prostopášností. Oči chátry se&nbsp;přenášely ze&nbsp;známých tváří na&nbsp;spřežení, vozy, koně, prapodivné kroje služebnictva, skládajícího se&nbsp;ze&nbsp;všech národů světa. V&nbsp;té zátopě nádhery a&nbsp;velikosti nebylo možno věděti, na&nbsp;co&nbsp;se&nbsp;dívat, a&nbsp;nejen oči, nýbrž i&nbsp;mysl byla oslněna těmi zlatými lesky, těmi barvami nachu a&nbsp;fioletu, září drahých kamenů, třpytem byssů, perleti, sloní kosti. Zdálo se, že&nbsp;samy sluneční paprsky v&nbsp;té skvělé koupeli se&nbsp;ztrácejí. A&nbsp;přesto, že&nbsp;mezi chátrou nechyběli chuďasové se&nbsp;vpadlými břichy a&nbsp;hladem v&nbsp;očích, přece jen ta&nbsp;podívaná rozněcovala je&nbsp;nejen touhou po&nbsp;požitcích a&nbsp;závisti, nýbrž naplňovala zároveň rozkoší a&nbsp;pýchou, poskytujíc vědomí oné moci a&nbsp;neužitečnosti Říma, kteréžto obě spojoval Řím v&nbsp;sobě a&nbsp;před nimiž klečel svět. Na&nbsp;celém světě nebylo také nikoho, kdo by&nbsp;se&nbsp;opovážil domnívati se, že&nbsp;ta&nbsp;moc nepřetrvá všech věků, nepřežije všech národů a&nbsp;že cosi může se&nbsp;jí&nbsp;na&nbsp;zemi vzepříti.</span></p>
        <p class="chunk" data-nb-ref-number="9" data-nb-words="40" data-nb-chars="226"><span class="idea" data-nb-ref-number="9" id="idea9" data-nb-words="40" data-nb-chars="226">Vinitius, jeda na&nbsp;konci průvodu a&nbsp;spatřiv apoštola a&nbsp;Lygii, o&nbsp;které se&nbsp;nenadál, že&nbsp;by&nbsp;ji&nbsp;mohl spatřiti, vyskočil z&nbsp;vozu, a&nbsp;přivítav se&nbsp;s&nbsp;nimi se&nbsp;zářící tváří, začal mluviti zrychleným hlasem jako člověk, jenž nemá času nazbyt:</span></p>
        <p class="chunk" data-nb-ref-number="10" data-nb-words="41" data-nb-chars="249"><span class="idea" data-nb-ref-number="10" id="idea10" data-nb-words="41" data-nb-chars="249">„Přišla jsi? Nevím, jak ti&nbsp;mám děkovati, ó,&nbsp;Lygie!… Bůh mi&nbsp;nemohl seslati lepší věštby. Pozdravuji tě&nbsp;ještě, louče se, ale neloučím se&nbsp;nadlouho. Cestou rozestavím parthské koně a&nbsp;každý volný den budu u&nbsp;tebe, dokud si&nbsp;nevyprosím návratu. Buď zdráva!“</span></p>
        <p class="chunk" data-nb-ref-number="11" data-nb-words="9" data-nb-chars="55"><span class="idea" data-nb-ref-number="11" id="idea11" data-nb-words="9" data-nb-chars="55">„Buď zdráv, Marku!“ odvětila Lygie a&nbsp;pak dodala tišeji:</span></p>
        <p class="chunk" data-nb-ref-number="12" data-nb-words="10" data-nb-chars="56"><span class="idea" data-nb-ref-number="12" id="idea12" data-nb-words="10" data-nb-chars="56">„Provázej tě&nbsp;Kristus a&nbsp;otevři ti&nbsp;duši na&nbsp;slova Pavlova!“</span></p>
        <p class="chunk" data-nb-ref-number="13" data-nb-words="18" data-nb-chars="90"><span class="idea" data-nb-ref-number="13" id="idea13" data-nb-words="18" data-nb-chars="90">On&nbsp;pak se&nbsp;zaradoval v&nbsp;srdci, že&nbsp;jde jí&nbsp;o&nbsp;to, aby se&nbsp;brzy stal křesťanem, pročež odpověděl:</span></p>
        <p class="chunk" data-nb-ref-number="14" data-nb-words="37" data-nb-chars="208"><span class="idea" data-nb-ref-number="14" id="idea14" data-nb-words="37" data-nb-chars="208">„<em>Ocelle mi,</em> staniž se, jak pravíš! Pavel chce raději jeti mezi mými lidmi, ale jest u&nbsp;mne a&nbsp;bude mně mistrem i&nbsp;společníkem… Odhrň závoj, radosti má, abych tě&nbsp;ještě spatřil před cestou! Proč ses tak zahalila?“</span></p>
        <p class="chunk" data-nb-ref-number="15" data-nb-words="1" data-nb-chars="0"><span class="idea" data-nb-ref-number="15" id="idea15" data-nb-words="1" data-nb-chars="0"><img src="../Images/quo_vadis_%20%288%29_fmt.jpeg" alt="quo_vadis_%20(8).jpg"></span></p>
        <p class="chunk" data-nb-ref-number="16" data-nb-words="8" data-nb-chars="51"><span class="idea" data-nb-ref-number="16" id="idea16" data-nb-words="8" data-nb-chars="51">…&nbsp;utkvěl zrakem na&nbsp;apoštolovi, stojícím na&nbsp;balvanu.</span></p>
        <p class="chunk" data-nb-ref-number="17" data-nb-words="21" data-nb-chars="117"><span class="idea" data-nb-ref-number="17" id="idea17" data-nb-words="21" data-nb-chars="117">Nadzvedla rukou závoj a&nbsp;ukázala mu&nbsp;svoji jasnou tvář a&nbsp;rozkošné, smějící se&nbsp;oči, tázajíc se: „Není to&nbsp;tak v&nbsp;pořádku?“</span></p>
        <p class="chunk" data-nb-ref-number="18" data-nb-words="17" data-nb-chars="103"><span class="idea" data-nb-ref-number="18" id="idea18" data-nb-words="17" data-nb-chars="103">A&nbsp;její úsměv měl v&nbsp;sobě trochu dívčí vzdorovitosti, ale Vinitius, hledě na&nbsp;ni&nbsp;s&nbsp;roztoužením, odpověděl:</span></p>
        <p class="chunk" data-nb-ref-number="19" data-nb-words="16" data-nb-chars="77"><span class="idea" data-nb-ref-number="19" id="idea19" data-nb-words="16" data-nb-chars="77">„Není to&nbsp;dobře pro mé&nbsp;oči, které by&nbsp;se&nbsp;rády dívaly na&nbsp;tebe jedinou do&nbsp;smrti!“</span></p>
        <p class="chunk" data-nb-ref-number="20" data-nb-words="7" data-nb-chars="31"><span class="idea" data-nb-ref-number="20" id="idea20" data-nb-words="7" data-nb-chars="31">Pak se&nbsp;obrátil k&nbsp;Ursovi a&nbsp;řekl:</span></p>
        <p class="chunk" data-nb-ref-number="21" data-nb-words="19" data-nb-chars="91"><span class="idea" data-nb-ref-number="21" id="idea21" data-nb-words="19" data-nb-chars="91">„Urse, měj na&nbsp;ni&nbsp;pozor jako na&nbsp;zřítelnici oka, neboť je&nbsp;to&nbsp;nejen tvá, nýbrž i&nbsp;má&nbsp;– domina!“</span></p>
        <p class="chunk" data-nb-ref-number="22" data-nb-words="32" data-nb-chars="205"><span class="idea" data-nb-ref-number="22" id="idea22" data-nb-words="32" data-nb-chars="205">To&nbsp;praviv, uchopil její ruku a&nbsp;přitiskl na&nbsp;ni&nbsp;ústa k&nbsp;velikému úžasu luzy, která nemohla pochopiti projevu takové cti ze&nbsp;strany vynikajícího Augustiana vůči dívce, oděné do&nbsp;prostého, téměř otrockého roucha.</span></p>
        <p class="chunk" data-nb-ref-number="23" data-nb-words="2" data-nb-chars="14"><span class="idea" data-nb-ref-number="23" id="idea23" data-nb-words="2" data-nb-chars="14">„Buď zdráva…!“</span></p>
        <p class="chunk" data-nb-ref-number="24" data-nb-words="40" data-nb-chars="258"><span class="idea" data-nb-ref-number="24" id="idea24" data-nb-words="40" data-nb-chars="258">Pak se&nbsp;rychle vzdálil, poněvadž celý průvod Caesarův byl se&nbsp;dostal značně kupředu. Apoštol Petr žehnal Vinitiovi nevelikým znamením kříže, kdežto Ursus jej začal ihned oslavovati, jsa tomu rád, že&nbsp;mladá velitelka naslouchá žádostivě a&nbsp;dívá se&nbsp;na&nbsp;něho vděčně.</span></p>
        <p class="chunk" data-nb-ref-number="25" data-nb-words="30" data-nb-chars="170"><span class="idea" data-nb-ref-number="25" id="idea25" data-nb-words="30" data-nb-chars="170">Průvod se&nbsp;vzdaloval a&nbsp;zahaloval v&nbsp;oblaka zlatého prachu, ale oni ještě dlouho se&nbsp;dívali za&nbsp;ním, dokud nepřistoupil k&nbsp;nim Demas mlynář, týž, u&nbsp;něhož v&nbsp;noci pracoval Ursus.</span></p>
        <p class="chunk" data-nb-ref-number="26" data-nb-words="34" data-nb-chars="191"><span class="idea" data-nb-ref-number="26" id="idea26" data-nb-words="34" data-nb-chars="191">Ten, políbiv apoštolovi ruku, začal ho&nbsp;prositi, aby k&nbsp;němu zašli na&nbsp;posilněnou, řka, že&nbsp;jeho dům jest blízko Emporia, oni pak jistě že&nbsp;mají hlad a&nbsp;jsou unaveni, strávivše většinu dne u&nbsp;brány.</span></p>
        <p class="chunk" data-nb-ref-number="27" data-nb-words="291" data-nb-chars="1726"><span class="idea" data-nb-ref-number="27" id="idea27" data-nb-words="291" data-nb-chars="1726">Odešli tedy společně, a&nbsp;odpočinuvše si, posilnivše se&nbsp;v&nbsp;jeho domě, teprve k&nbsp;večeru se&nbsp;vraceli na&nbsp;Zatibří. Majíce v&nbsp;úmyslu přejíti přes řeku po&nbsp;mostě Aemiliově<a href="#footnote-19288-399">399</a>, kráčeli přes Clivus Publicus, vedoucí středem Aventinského návrší mezi chrámem Dianiným a&nbsp;Merkurovým. Apoštol Petr se&nbsp;rozhlížel po&nbsp;budovách jej obklopujících i&nbsp;vzdálenějších, v&nbsp;dálce se&nbsp;ztrácejících, a&nbsp;pohrouživ se&nbsp;v&nbsp;mlčení, přemýšlel o&nbsp;nesmírnosti a&nbsp;moci tohoto města, do&nbsp;něhož přišel hlásat slovo boží. Dosud vídal římskou vládu a&nbsp;legie v&nbsp;různých zemích, jimiž putoval, ale to&nbsp;byly jaksi jednotlivé články síly, jejíž zosobnění v&nbsp;podobě Caesarově viděl dnes po&nbsp;prvé. To&nbsp;neobsáhlé město, loupeživé a&nbsp;hrabivé a&nbsp;přitom i&nbsp;zhýralé, prohnilé až&nbsp;do&nbsp;morku v&nbsp;kostech a&nbsp;zároveň neochvějné ve&nbsp;své nadlidské síle, ten Caesar, vrah bratra, vrah matky a&nbsp;ženy, za&nbsp;nímž se&nbsp;plížil průvod krvavých přízraků ne&nbsp;menší nežli jeho dvůr; ten prostopášník a&nbsp;šašek, přitom pak pán třiceti legií a&nbsp;tím také celé země; ti&nbsp;dvořané, pokrytí zlatem a&nbsp;šarlatem, nejistí zítřkem a&nbsp;přitom i&nbsp;mocnější nežli králové&nbsp;– to&nbsp;vše dohromady připadalo mu&nbsp;jako pekelné království zla a&nbsp;nepravosti. I&nbsp;podivil se&nbsp;v&nbsp;prostém srdci, jak může Bůh dopřávati takové vševládné moci ďáblovi a&nbsp;jak může svěřovati mu&nbsp;zemi, aby ji&nbsp;drtil, převracel, šlapal po&nbsp;ní, vynucoval krev i&nbsp;slzy, běsnil jako vichřice, zuřil jako bouře, spaloval jako plamen. A&nbsp;od těch myšlenek naplnilo se&nbsp;jeho apoštolské srdce úzkostí i&nbsp;začal mluviti v&nbsp;duchu k&nbsp;Mistrovi: „Pane, co&nbsp;si&nbsp;počnu s&nbsp;tímto městem, do&nbsp;něhož Jsi mne poslal? Jeho jsou moře i&nbsp;pevniny, jeho je&nbsp;zvěř na&nbsp;zemi i&nbsp;vodní tvor, jeho jsou ostatní království i&nbsp;města i&nbsp;třicet legií, které ho&nbsp;chrání, kdežto já, Pane, jsem rybář od&nbsp;jezera! Co&nbsp;si&nbsp;počnu? A&nbsp;kterak přemohu jeho zlobu?“</span></p>
        <p class="chunk" data-nb-ref-number="28" data-nb-words="25" data-nb-chars="144"><span class="idea" data-nb-ref-number="28" id="idea28" data-nb-words="25" data-nb-chars="144">Takto mluvě, zdvíhal svoji šedivou, třesoucí se&nbsp;hlavu k&nbsp;nebi, modle se&nbsp;a&nbsp;volaje z&nbsp;hloubi srdce ke&nbsp;svému božskému Mistrovi, pln smutku a&nbsp;úzkosti.</span></p>
        <p class="chunk" data-nb-ref-number="29" data-nb-words="10" data-nb-chars="64"><span class="idea" data-nb-ref-number="29" id="idea29" data-nb-words="10" data-nb-chars="64">Ale vtom byla jeho modlitba přerušena hlasem Lygie, která řekla:</span></p>
        <p class="chunk" data-nb-ref-number="30" data-nb-words="6" data-nb-chars="31"><span class="idea" data-nb-ref-number="30" id="idea30" data-nb-words="6" data-nb-chars="31">„Město je&nbsp;všecko jako v&nbsp;ohni…!“</span></p>
        <p class="chunk" data-nb-ref-number="31" data-nb-words="129" data-nb-chars="773"><span class="idea" data-nb-ref-number="31" id="idea31" data-nb-words="129" data-nb-chars="773">Opravdu, slunce zapadalo toho dne nějak podivně. Jeho ohromná koule se&nbsp;již z&nbsp;poloviny skryla za&nbsp;janiculské návrší, kdežto celá prostora nebes naplnila se&nbsp;rudou září. Z&nbsp;místa, na&nbsp;němž stáli, obsáhl jejich zrak značnou dálavu. Poněkud vpravo viděli prodloužené zdi Cirku Maximu, nad ním se&nbsp;kupící paláce Palatina a&nbsp;přímo před sebou za&nbsp;Forum Boarium a&nbsp;Velabrum vrchol Kapitolu s&nbsp;chrámem Jovišovým. Ale zdi, sloupy i&nbsp;vrcholky chrámů jako by&nbsp;se&nbsp;byly hroužily do&nbsp;té&nbsp;zlaté a&nbsp;nachové záře. Ve&nbsp;zdola viditelných částech řeky jako by&nbsp;proudila krev a&nbsp;dle toho, jak slunce zapadalo za&nbsp;návrší stále více, záře čím dále, tím více rudla, čím dále tím podobnější jsouc požárové záplavě, mohutněla, šířila se, až&nbsp;konečně obsáhla sedm pahorků, s&nbsp;nichž stékala, jak se&nbsp;zdálo, do&nbsp;celého okolí.</span></p>
        <p class="chunk" data-nb-ref-number="32" data-nb-words="8" data-nb-chars="47"><span class="idea" data-nb-ref-number="32" id="idea32" data-nb-words="8" data-nb-chars="47">„Město je&nbsp;všecko jako v&nbsp;ohni!“ opakovala Lygie.</span></p>
        <p class="chunk" data-nb-ref-number="33" data-nb-words="8" data-nb-chars="38"><span class="idea" data-nb-ref-number="33" id="idea33" data-nb-words="8" data-nb-chars="38">A&nbsp;Petr zastínil si&nbsp;oči rukou a&nbsp;pravil:</span></p>
        <p class="chunk" data-nb-ref-number="34" data-nb-words="5" data-nb-chars="28"><span class="idea" data-nb-ref-number="34" id="idea34" data-nb-words="5" data-nb-chars="28">„Hněv boží spočívá nad ním.“</span></p>
        <p class="chunk" data-nb-ref-number="35" data-nb-words="3" data-nb-chars="18"><span class="idea" data-nb-ref-number="35" id="idea35" data-nb-words="3" data-nb-chars="18"><a href="#footnote-19288-381-backlink">381</a> Via Litoralis.</span></p>
        <p class="chunk" data-nb-ref-number="36" data-nb-words="3" data-nb-chars="18"><span class="idea" data-nb-ref-number="36" id="idea36" data-nb-words="3" data-nb-chars="18"><a href="#footnote-19288-382-backlink">382</a> Dobytčí brána.</span></p>
        <p class="chunk" data-nb-ref-number="37" data-nb-words="3" data-nb-chars="17"><span class="idea" data-nb-ref-number="37" id="idea37" data-nb-words="3" data-nb-chars="17"><a href="#footnote-19288-383-backlink">383</a> Bohyně úrody.</span></p>
        <p class="chunk" data-nb-ref-number="38" data-nb-words="6" data-nb-chars="35"><span class="idea" data-nb-ref-number="38" id="idea38" data-nb-words="6" data-nb-chars="35"><a href="#footnote-19288-384-backlink">384</a> V&nbsp;řeckém bájesloví storuký obr.</span></p>
        <p class="chunk" data-nb-ref-number="39" data-nb-words="8" data-nb-chars="51"><span class="idea" data-nb-ref-number="39" id="idea39" data-nb-words="8" data-nb-chars="51"><a href="#footnote-19288-385-backlink">385</a> Hyperborejci – bájný národ na&nbsp;nejzazším severu.</span></p>
        <p class="chunk" data-nb-ref-number="40" data-nb-words="12" data-nb-chars="60"><span class="idea" data-nb-ref-number="40" id="idea40" data-nb-words="12" data-nb-chars="60"><a href="#footnote-19288-386-backlink">386</a> Slavný starořímský dějepisec z&nbsp;přelomu 1. a&nbsp;2. st. n. l.</span></p>
        <p class="chunk" data-nb-ref-number="41" data-nb-words="7" data-nb-chars="35"><span class="idea" data-nb-ref-number="41" id="idea41" data-nb-words="7" data-nb-chars="35"><a href="#footnote-19288-387-backlink">387</a> Etrurie – kraj severně od&nbsp;Říma.</span></p>
        <p class="chunk" data-nb-ref-number="42" data-nb-words="5" data-nb-chars="35"><span class="idea" data-nb-ref-number="42" id="idea42" data-nb-words="5" data-nb-chars="35"><a href="#footnote-19288-388-backlink">388</a> Strunný nástroj podobný kytaře.</span></p>
        <p class="chunk" data-nb-ref-number="43" data-nb-words="3" data-nb-chars="17"><span class="idea" data-nb-ref-number="43" id="idea43" data-nb-words="3" data-nb-chars="17"><a href="#footnote-19288-389-backlink">389</a> Polnice, roh.</span></p>
        <p class="chunk" data-nb-ref-number="44" data-nb-words="10" data-nb-chars="71"><span class="idea" data-nb-ref-number="44" id="idea44" data-nb-words="10" data-nb-chars="71"><a href="#footnote-19288-390-backlink">390</a> Starověký germánský kmen, usídlený kolem dnešního Kolína nad Rýnem.</span></p>
        <p class="chunk" data-nb-ref-number="45" data-nb-words="15" data-nb-chars="85"><span class="idea" data-nb-ref-number="45" id="idea45" data-nb-words="15" data-nb-chars="85"><a href="#footnote-19288-391-backlink">391</a> Bůh plodnosti a&nbsp;života v&nbsp;přírodě. Bývá zobrazován na&nbsp;voze taženém lvy nebo tygry.</span></p>
        <p class="chunk" data-nb-ref-number="46" data-nb-words="36" data-nb-chars="250"><span class="idea" data-nb-ref-number="46" id="idea46" data-nb-words="36" data-nb-chars="250"><a href="#footnote-19288-392-backlink">392</a> Obyvatelé Itálie byli ještě za&nbsp;Augusta zproštěni vojenské služby, čímž tak zvaná cohors italica, ležící posádkou obyčejně v&nbsp;Asii, skládala se&nbsp;z&nbsp;dobrovolníků. Rovněž tak ve&nbsp;stráži pretoriánské, pokud se&nbsp;neskládala z&nbsp;cizinců, sloužili dobrovolníci.</span></p>
        <p class="chunk" data-nb-ref-number="47" data-nb-words="3" data-nb-chars="23"><span class="idea" data-nb-ref-number="47" id="idea47" data-nb-words="3" data-nb-chars="23"><a href="#footnote-19288-393-backlink">393</a> Výborně! Znamenitě!</span></p>
        <p class="chunk" data-nb-ref-number="48" data-nb-words="4" data-nb-chars="23"><span class="idea" data-nb-ref-number="48" id="idea48" data-nb-words="4" data-nb-chars="23"><a href="#footnote-19288-394-backlink">394</a> Vrah vlastní matky.</span></p>
        <p class="chunk" data-nb-ref-number="49" data-nb-words="14" data-nb-chars="92"><span class="idea" data-nb-ref-number="49" id="idea49" data-nb-words="14" data-nb-chars="92"><a href="#footnote-19288-395-backlink">395</a> V&nbsp;řeckém bájesloví syn argejského krále Amfiaraa; zavraždil vlastní matku a&nbsp;pak zešílel.</span></p>
        <p class="chunk" data-nb-ref-number="50" data-nb-words="3" data-nb-chars="15"><span class="idea" data-nb-ref-number="50" id="idea50" data-nb-words="3" data-nb-chars="15"><a href="#footnote-19288-396-backlink">396</a> Rusé vlasy!</span></p>
        <p class="chunk" data-nb-ref-number="51" data-nb-words="11" data-nb-chars="58"><span class="idea" data-nb-ref-number="51" id="idea51" data-nb-words="11" data-nb-chars="58"><a href="#footnote-19288-397-backlink">397</a> Za&nbsp;dob císařových čítala legie více nežli 12 000 lidí.</span></p>
        <p class="chunk" data-nb-ref-number="52" data-nb-words="11" data-nb-chars="49"><span class="idea" data-nb-ref-number="52" id="idea52" data-nb-words="11" data-nb-chars="49"><a href="#footnote-19288-398-backlink">398</a> Římský konzul, později i&nbsp;císař v&nbsp;1. st. n. l.</span></p>
        <p class="chunk" data-nb-ref-number="53" data-nb-words="11" data-nb-chars="50"><span class="idea" data-nb-ref-number="53" id="idea53" data-nb-words="11" data-nb-chars="50"><a href="#footnote-19288-399-backlink">399</a> Založen r. 179 n. l., vedl přes Tiberu v&nbsp;Římě.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>