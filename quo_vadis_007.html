<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="III">
    <meta name="apple-mobile-web-app-capable" content="yes">
    <title>III</title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="quo_vadis_007.html">
    <meta name="nb-identifier" content="sienkiewicz-quo-vadis-de81e33">
    <meta name="nb-role" content="other">
  </head>
  <body data-nb-words="962" data-nb-chars="5688" class="nb-role-other nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">III</span></h1>
        <p class="chunk" data-nb-ref-number="2" data-nb-words="268" data-nb-chars="1571"><span class="idea" data-nb-ref-number="2" id="idea2" data-nb-words="268" data-nb-chars="1571">„Věří v&nbsp;Boha, jenž jest jediný, spravedlivý a&nbsp;všemocný,“ opakoval Petronius ve&nbsp;chvíli, kdy se&nbsp;opět octl o&nbsp;samotě s&nbsp;Vinitiem. „Jestliže jest její Bůh všemocný, pak rozhoduje o&nbsp;životě a&nbsp;smrti; je-li spravedlivý, oprávněně sesílá smrt. Proč tedy Pomponie nosí smutek po&nbsp;Julii? Teskníc po&nbsp;Julii, činí tím výtku svému Bohu. Musím to&nbsp;rozumování sděliti naší rudobradé opici, neboť mám za&nbsp;to, že&nbsp;v&nbsp;dialektice se&nbsp;vyrovnám Sokratovi. Co&nbsp;se&nbsp;týká žen, shoduji se&nbsp;v&nbsp;tom, že&nbsp;každá má&nbsp;tři nebo čtyři duše, ale žádná nemá duše rozumné. Ať&nbsp;si&nbsp;jen Pomponie přemýšlí se&nbsp;Senekou nebo s&nbsp;Cornutem o&nbsp;tom, čím jest jejich veliké Logos<a href="#footnote-19288-161">161</a>… Ať&nbsp;si&nbsp;společně vyvolávají stíny Xenophana, Parmenida, Zenona a&nbsp;Platona, které se&nbsp;tam nudí v&nbsp;kimmerských krajích<a href="#footnote-19288-162">162</a> jako čížkové v&nbsp;kleci. Chtěl jsem mluviti s&nbsp;ní a&nbsp;s&nbsp;Plautiem o&nbsp;něčem jiném. Při svatém břichu egyptské Isidy! Kdybych jim byl prostě řekl, proč jsme přišli, mám za&nbsp;to, že&nbsp;jejich ctnost by&nbsp;zazvučela jako měděná deska, do&nbsp;které uhodí někdo palicí. Ale neodvažoval jsem se! Dáš-li tomu víru, Vinitie, že&nbsp;jsem se&nbsp;neodvažoval? Pávi jsou krásní ptáci, ale křičí příliš pronikavě. Zalekl jsem se&nbsp;křiku. Nicméně musím pochváliti tvoji volbu. Pravá ‚růžoprstá Jitřenka‘…! A&nbsp;víš, co&nbsp;mi&nbsp;také připomenula…? Jaro…! A&nbsp;to ne&nbsp;naše v&nbsp;Itálii, kde se&nbsp;jabloň stěží pokryje tu&nbsp;a&nbsp;tam květem a&nbsp;olivy šednou, jako šedly, nýbrž to&nbsp;jaro, které jsem kdysi viděl v&nbsp;Helvetii, mladé, svěží, jasně zelené jaro…! Při té&nbsp;bledé Selené<a href="#footnote-19288-163">163</a>, nedivím se&nbsp;ti, Marku, věz však, že&nbsp;máš rád Dianu<a href="#footnote-19288-164">164</a> a&nbsp;že Aulus i&nbsp;Pomponie jsou hotovi tě&nbsp;rozsápati, jako kdysi psi rozsápali Aktéona<a href="#footnote-19288-165">165</a>.“</span></p>
        <p class="chunk" data-nb-ref-number="3" data-nb-words="12" data-nb-chars="87"><span class="idea" data-nb-ref-number="3" id="idea3" data-nb-words="12" data-nb-chars="87">Vinitius, nezvedaje hlavy, chvíli mlčel, pak jal se&nbsp;mluviti hlasem, přerušovaným vášní:</span></p>
        <p class="chunk" data-nb-ref-number="4" data-nb-words="94" data-nb-chars="525"><span class="idea" data-nb-ref-number="4" id="idea4" data-nb-words="94" data-nb-chars="525">„Toužil jsem po&nbsp;ní&nbsp;dříve, ale nyní toužím ještě více. Když jsem objal její ruku, zachvátil mne oheň… Musím ji&nbsp;míti. Kdybych byl Diem, zahalil bych ji&nbsp;oblakem, jako kdysi on&nbsp;zahalil Io<a href="#footnote-19288-166">166</a>, nebo bych se&nbsp;na&nbsp;ni&nbsp;snesl v&nbsp;podobě deště, jako se&nbsp;snesl on&nbsp;na&nbsp;Danae<a href="#footnote-19288-167">167</a>. Chtěl bych líbati její ústa až&nbsp;k&nbsp;bolesti! Chtěl bych slyšeti její výkřiky ve&nbsp;svém objetí. Chtěl bych zabíti Aula i&nbsp;Pomponii, zmocniti se&nbsp;jí&nbsp;a&nbsp;odnésti v&nbsp;náruči do&nbsp;svého domu. Nebudu dnes spáti. Dám zmrskati některého z&nbsp;otroků a&nbsp;budu naslouchati jeho bolestnému řevu…“</span></p>
        <p class="chunk" data-nb-ref-number="5" data-nb-words="9" data-nb-chars="63"><span class="idea" data-nb-ref-number="5" id="idea5" data-nb-words="9" data-nb-chars="63">„Upokoj se!“ řekl Petronius. „Máš choutky tesaře ze&nbsp;Subury<a href="#footnote-19288-168">168</a>.“</span></p>
        <p class="chunk" data-nb-ref-number="6" data-nb-words="61" data-nb-chars="305"><span class="idea" data-nb-ref-number="6" id="idea6" data-nb-words="61" data-nb-chars="305">„Všecko je&nbsp;mi&nbsp;jedno. Musím ji&nbsp;míti. Přišel jsem k&nbsp;tobě o&nbsp;radu; jestliže však ty&nbsp;jí&nbsp;nenajdeš, najdu si&nbsp;ji&nbsp;sám… Aulus považuje Lygii za&nbsp;dceru – proč bych já&nbsp;se&nbsp;měl na&nbsp;ni&nbsp;dívati jako na&nbsp;otrokyni? Nuže, není-li jiné cesty, ať&nbsp;ověnčí dveře mého domu, ať&nbsp;je&nbsp;pomaže vlčím sádlem a&nbsp;ať sedí jako choť u&nbsp;mého krbu!“</span></p>
        <p class="chunk" data-nb-ref-number="7" data-nb-words="140" data-nb-chars="830"><span class="idea" data-nb-ref-number="7" id="idea7" data-nb-words="140" data-nb-chars="830">„Upokoj se, ztřeštěný potomku konsulů<a href="#footnote-19288-169">169</a>! Nepřivádíme si&nbsp;barbarů na&nbsp;provazech za&nbsp;svými vozy proto, abychom zasnubovali si&nbsp;jejich dcery. Střež se&nbsp;té&nbsp;zpozdilosti! Spokoj se&nbsp;prostými, čestnými způsoby a&nbsp;ponech sobě i&nbsp;mně čas na&nbsp;rozmyšlenou! Mně se&nbsp;také Chrisothemis zdála dcerou Jovišovou, a&nbsp;přece jsem jí&nbsp;nepojal za&nbsp;choť&nbsp;– právě jako Nero nepojal za&nbsp;choť Akté<a href="#footnote-19288-170">170</a>, ačkoli ji&nbsp;povyšovali na&nbsp;dceru krále Attala<a href="#footnote-19288-171">171</a>… Upokoj se…! Považ, bude-li Lygie chtíti opustit Auly kvůli tobě, že&nbsp;nemají práva, aby ji&nbsp;zadrželi. A&nbsp;věz, že&nbsp;hoříš nejen ty, protože i&nbsp;v&nbsp;ní zažehl Eros plamen… Viděl jsem to&nbsp;a&nbsp;mně bys měl věřiti… Buď trpěliv! Na&nbsp;všecko je&nbsp;prostředek, ale dnes beztak již dlouho jsem myslil a&nbsp;to mne nudí. Zato ti&nbsp;však slibuji, že&nbsp;ještě zítra budu přemýšleti o&nbsp;tvé lásce, a&nbsp;Petronius by&nbsp;nebyl Petroniem, kdyby nenašel nějakého prostředku!“</span></p>
        <p class="chunk" data-nb-ref-number="8" data-nb-words="14" data-nb-chars="77"><span class="idea" data-nb-ref-number="8" id="idea8" data-nb-words="14" data-nb-chars="77">Odmlčeli se&nbsp;a&nbsp;opět oba&nbsp;– konečně po&nbsp;nějaké době pravil Vinitius již klidněji:</span></p>
        <p class="chunk" data-nb-ref-number="9" data-nb-words="9" data-nb-chars="45"><span class="idea" data-nb-ref-number="9" id="idea9" data-nb-words="9" data-nb-chars="45">„Děkuji ti&nbsp;a&nbsp;kéž je&nbsp;k&nbsp;tobě Štěstěna štědrou!“</span></p>
        <p class="chunk" data-nb-ref-number="10" data-nb-words="2" data-nb-chars="14"><span class="idea" data-nb-ref-number="10" id="idea10" data-nb-words="2" data-nb-chars="14">„Buď trpěliv!“</span></p>
        <p class="chunk" data-nb-ref-number="11" data-nb-words="6" data-nb-chars="34"><span class="idea" data-nb-ref-number="11" id="idea11" data-nb-words="6" data-nb-chars="34">„Kam jsi poručil, aby tě&nbsp;zanesli?“</span></p>
        <p class="chunk" data-nb-ref-number="12" data-nb-words="2" data-nb-chars="19"><span class="idea" data-nb-ref-number="12" id="idea12" data-nb-words="2" data-nb-chars="19">„Ke Chrisothemidě…“</span></p>
        <p class="chunk" data-nb-ref-number="13" data-nb-words="9" data-nb-chars="50"><span class="idea" data-nb-ref-number="13" id="idea13" data-nb-words="9" data-nb-chars="50">„Jsi šťasten, že&nbsp;máš pro sebe tu, kterou miluješ!“</span></p>
        <p class="chunk" data-nb-ref-number="14" data-nb-words="64" data-nb-chars="360"><span class="idea" data-nb-ref-number="14" id="idea14" data-nb-words="64" data-nb-chars="360">„Já? Víš, co&nbsp;mne ještě baví u&nbsp;Chrisothemidy? Nuže, to, že&nbsp;mne zrazuje s&nbsp;mým vlastním otrokem, jemuž jsem dal svobodu, s&nbsp;loutnistou Theoklem, a&nbsp;domnívá se, že&nbsp;to&nbsp;nevidím. Kdysi jsem ji&nbsp;miloval, nyní však mne baví její podvádění a&nbsp;hloupost. Pojď se&nbsp;mnou k&nbsp;ní! Začne-li tě&nbsp;sváděti a&nbsp;kresliti tobě písmena na&nbsp;stole prstem, smočeným ve&nbsp;víně, věz, že&nbsp;nebudu žárliv!“</span></p>
        <p class="chunk" data-nb-ref-number="15" data-nb-words="7" data-nb-chars="44"><span class="idea" data-nb-ref-number="15" id="idea15" data-nb-words="7" data-nb-chars="44">A&nbsp;dali se&nbsp;společně zanésti ke&nbsp;Chrisothemidě.</span></p>
        <p class="chunk" data-nb-ref-number="16" data-nb-words="12" data-nb-chars="71"><span class="idea" data-nb-ref-number="16" id="idea16" data-nb-words="12" data-nb-chars="71">Ale v&nbsp;malém předpokoji položil Petronius ruku na&nbsp;rámě Vinitiovo a&nbsp;řekl:</span></p>
        <p class="chunk" data-nb-ref-number="17" data-nb-words="9" data-nb-chars="51"><span class="idea" data-nb-ref-number="17" id="idea17" data-nb-words="9" data-nb-chars="51">„Počkej, zdá se&nbsp;mi, že&nbsp;jsem připadl na&nbsp;prostředek!“</span></p>
        <p class="chunk" data-nb-ref-number="18" data-nb-words="5" data-nb-chars="32"><span class="idea" data-nb-ref-number="18" id="idea18" data-nb-words="5" data-nb-chars="32">„Kéž tě&nbsp;odmění všichni bohové…!“</span></p>
        <p class="chunk" data-nb-ref-number="19" data-nb-words="12" data-nb-chars="69"><span class="idea" data-nb-ref-number="19" id="idea19" data-nb-words="12" data-nb-chars="69">„Tak jest! Mám za&nbsp;to, že&nbsp;prostředek jest neomylný… Víš-li co, Marku?“</span></p>
        <p class="chunk" data-nb-ref-number="20" data-nb-words="4" data-nb-chars="27"><span class="idea" data-nb-ref-number="20" id="idea20" data-nb-words="4" data-nb-chars="27">„Poslouchám tě, má&nbsp;Athéno…“</span></p>
        <p class="chunk" data-nb-ref-number="21" data-nb-words="13" data-nb-chars="81"><span class="idea" data-nb-ref-number="21" id="idea21" data-nb-words="13" data-nb-chars="81">„Nuže, za&nbsp;několik dní bude božská Lygie požívati ve&nbsp;tvém domě zrno Demetřino<a href="#footnote-19288-172">172</a>!“</span></p>
        <p class="chunk" data-nb-ref-number="22" data-nb-words="8" data-nb-chars="56"><span class="idea" data-nb-ref-number="22" id="idea22" data-nb-words="8" data-nb-chars="56">„Jsi mocnější nežli Caesar!“ zvolal Vinitius se&nbsp;zápalem.</span></p>
        <p class="chunk" data-nb-ref-number="23" data-nb-words="20" data-nb-chars="136"><span class="idea" data-nb-ref-number="23" id="idea23" data-nb-words="20" data-nb-chars="136"><a href="#footnote-19288-161-backlink">161</a> „Slovo“ neboli „rozum boží“. Kristus jako vtělené „Slovo“ byl prvními křesťany pokládán za&nbsp;prostředníka mezi bohem a&nbsp;hmotným světem.</span></p>
        <p class="chunk" data-nb-ref-number="24" data-nb-words="20" data-nb-chars="136"><span class="idea" data-nb-ref-number="24" id="idea24" data-nb-words="20" data-nb-chars="136"><a href="#footnote-19288-162-backlink">162</a> Kimmerové – bájný národ, usídlený na&nbsp;nejzazším západě u&nbsp;Okeanu (moře, které podle představy starověkých národů oblévalo celou zemi).</span></p>
        <p class="chunk" data-nb-ref-number="25" data-nb-words="3" data-nb-chars="18"><span class="idea" data-nb-ref-number="25" id="idea25" data-nb-words="3" data-nb-chars="18"><a href="#footnote-19288-163-backlink">163</a> Bohyně měsíce.</span></p>
        <p class="chunk" data-nb-ref-number="26" data-nb-words="7" data-nb-chars="41"><span class="idea" data-nb-ref-number="26" id="idea26" data-nb-words="7" data-nb-chars="41"><a href="#footnote-19288-164-backlink">164</a> Bohyně měsíce, lovu a&nbsp;nočních kouzel.</span></p>
        <p class="chunk" data-nb-ref-number="27" data-nb-words="24" data-nb-chars="135"><span class="idea" data-nb-ref-number="27" id="idea27" data-nb-words="24" data-nb-chars="135"><a href="#footnote-19288-165-backlink">165</a> V&nbsp;řeckém bájesloví náruživý lovec, který zahlédl bohyni Dianu v&nbsp;koupeli a&nbsp;byl za&nbsp;to&nbsp;proměněn v&nbsp;jelena a&nbsp;pak rozsápán vlastními psy.</span></p>
        <p class="chunk" data-nb-ref-number="28" data-nb-words="25" data-nb-chars="158"><span class="idea" data-nb-ref-number="28" id="idea28" data-nb-words="25" data-nb-chars="158"><a href="#footnote-19288-166-backlink">166</a> V&nbsp;řeckém bájesloví dcera argejského krále Inacha, milenka Diova, proměněná žárlící Hérou v&nbsp;běloskvoucí krávu, k&nbsp;níž se&nbsp;pak přibližoval Zeus v&nbsp;podobě býka.</span></p>
        <p class="chunk" data-nb-ref-number="29" data-nb-words="47" data-nb-chars="253"><span class="idea" data-nb-ref-number="29" id="idea29" data-nb-words="47" data-nb-chars="253"><a href="#footnote-19288-167-backlink">167</a> Krásná královská dcera, s&nbsp;níž chtěl Zeus splodit syna. Její otec se&nbsp;ale bál mít vnuka, protože podle věštby měl být zabit synem své dcery. Uvěznil proto Danae hluboko pod zemí, ale Zeus k&nbsp;ní pronikl v&nbsp;podobě zlatého deště a&nbsp;splodil s&nbsp;ní syna Persea.</span></p>
        <p class="chunk" data-nb-ref-number="30" data-nb-words="11" data-nb-chars="78"><span class="idea" data-nb-ref-number="30" id="idea30" data-nb-words="11" data-nb-chars="78"><a href="#footnote-19288-168-backlink">168</a> Špinavá, chudinou obývaná a&nbsp;neřestným životem proslulá čtvrť starého Říma.</span></p>
        <p class="chunk" data-nb-ref-number="31" data-nb-words="19" data-nb-chars="127"><span class="idea" data-nb-ref-number="31" id="idea31" data-nb-words="19" data-nb-chars="127"><a href="#footnote-19288-169-backlink">169</a> Jedni z&nbsp;nejvyšších starořímských úředníků v&nbsp;republice; za&nbsp;dob císařství byl konzulát čestný úřad s&nbsp;jen nepatrnou pravomocí.</span></p>
        <p class="chunk" data-nb-ref-number="32" data-nb-words="5" data-nb-chars="40"><span class="idea" data-nb-ref-number="32" id="idea32" data-nb-words="5" data-nb-chars="40"><a href="#footnote-19288-170-backlink">170</a> Neronova otrokyně, historická osoba.</span></p>
        <p class="chunk" data-nb-ref-number="33" data-nb-words="7" data-nb-chars="55"><span class="idea" data-nb-ref-number="33" id="idea33" data-nb-words="7" data-nb-chars="55"><a href="#footnote-19288-171-backlink">171</a> Jeden ze&nbsp;starověkých pergamských (trojských) králů.</span></p>
        <p class="chunk" data-nb-ref-number="34" data-nb-words="13" data-nb-chars="97"><span class="idea" data-nb-ref-number="34" id="idea34" data-nb-words="13" data-nb-chars="97"><a href="#footnote-19288-172-backlink">172</a> V&nbsp;řeckém bájesloví zosobnění matky země; byla také ochranitelkou spořádaného lidského života.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>