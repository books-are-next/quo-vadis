<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="LXI">
    <meta name="apple-mobile-web-app-capable" content="yes">
    <title>LXI</title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="quo_vadis_065.html">
    <meta name="nb-identifier" content="sienkiewicz-quo-vadis-7420886">
    <meta name="nb-role" content="other">
  </head>
  <body data-nb-words="1000" data-nb-chars="5921" class="nb-role-other nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">LXI</span></h1>
        <p class="chunk" data-nb-ref-number="2" data-nb-words="386" data-nb-chars="2215"><span class="idea" data-nb-ref-number="2" id="idea2" data-nb-words="386" data-nb-chars="2215">Po&nbsp;tři dny či&nbsp;vlastně po&nbsp;tři noci nic jich nerušilo v&nbsp;klidu. Když bylo skončeno obvyklé vězeňské zaměstnání, záležející v&nbsp;oddělování nebožtíků od&nbsp;živých, těžce nemocných od&nbsp;zdravějších, a&nbsp;když unavené strážní hlídky odebraly se&nbsp;ke&nbsp;spaní na&nbsp;chodby, Vinitius vcházel do&nbsp;sklepení, ve&nbsp;kterém byla Lygie, a&nbsp;zůstával v&nbsp;něm tak dlouho, dokud úsvit nenahlédl mřížemi okna. Kladla mu&nbsp;hlavu na&nbsp;prsa a&nbsp;oba rozmlouvali spolu tichými hlasy o&nbsp;lásce a&nbsp;smrti. Oba bezděčně se&nbsp;v&nbsp;myšlenkách i&nbsp;hovorech, ano, v&nbsp;tužbách i&nbsp;nadějích vzdalovali čím dále tím více života a&nbsp;ztráceli vědomí o&nbsp;něm. Oba byli jako lidé, kteří odrazivše na&nbsp;lodi od&nbsp;pevniny, nevidí již břehu a&nbsp;zvolna se&nbsp;hrouží do&nbsp;nekonečnosti. Oba se&nbsp;postupně měnili ve&nbsp;smutné duchy, zamilované do&nbsp;sebe i&nbsp;do Krista a&nbsp;hotové odletěti. Jen občas vyvstávala v&nbsp;jeho srdci bolest jako vichřice, občas jako blesk zazářila naděje, zrozená z&nbsp;lásky a&nbsp;víry v&nbsp;milosrdenství Ukřižovaného Boha, ale každým dnem více odpoutával se&nbsp;i&nbsp;on od&nbsp;země a&nbsp;odevzdával se&nbsp;smrti. Ráno, když vycházel z&nbsp;vězení, díval se&nbsp;již na&nbsp;svět, na&nbsp;město, na&nbsp;známé i&nbsp;na věci života jako ve&nbsp;snách. Všecko mu&nbsp;připadalo cizí, vzdálené, prázdné a&nbsp;pomíjivé. Přestala jej děsiti i&nbsp;hrůza muk, neboť měl pocit, že&nbsp;je&nbsp;to&nbsp;cosi, co&nbsp;lze jaksi přejíti v&nbsp;zamyšlení, s&nbsp;očima, jež jsou upřeny na&nbsp;něco jiného. Oběma se&nbsp;zdálo, že&nbsp;je&nbsp;začíná již obestírati věčnost. Hovořili o&nbsp;lásce, o&nbsp;tom, jak se&nbsp;budou míti rádi a&nbsp;žíti pospolu, ale pouze na&nbsp;tom druhém břehu, za&nbsp;hrobem, a&nbsp;jestliže se&nbsp;jejich mysl obracela někdy ještě k&nbsp;věcem pozemským, bylo to&nbsp;jako u&nbsp;lidí, kteří chystajíce se&nbsp;na&nbsp;dalekou cestu, rozmlouvají spolu o&nbsp;cestovních přípravách. Ostatně je&nbsp;obklopovalo takové ticho, jaké obklopuje dva sloupy, stojící kdesi na&nbsp;prázdném místě a&nbsp;zapomenuté. Šlo jim již jen o&nbsp;to, aby Kristus jich od&nbsp;sebe neodloučil; a&nbsp;poněvadž každá chvíle posilovala v&nbsp;nich tu&nbsp;jistotu, zahořeli k&nbsp;Němu láskou jako k&nbsp;poutu, které je&nbsp;mělo spojiti v&nbsp;nekonečném štěstí a&nbsp;nekonečném míru. Již na&nbsp;zemi spadával s&nbsp;nich pozemský prach. Duše jejich se&nbsp;staly čisty jako slzy. Ve&nbsp;hrůzách smrti, uprostřed bídy a&nbsp;utrpení, ve&nbsp;vězeňském doupěti, začalo se&nbsp;pro ně&nbsp;nebe, jelikož Lygie jej brala za&nbsp;ruku a&nbsp;vedla, jako by&nbsp;již byla spasenou duší a&nbsp;světicí, k&nbsp;věčnému zdroji života.</span></p>
        <p class="chunk" data-nb-ref-number="3" data-nb-words="43" data-nb-chars="257"><span class="idea" data-nb-ref-number="3" id="idea3" data-nb-words="43" data-nb-chars="257">A&nbsp;Petronius byl v&nbsp;údivu, vida ve&nbsp;tváři Vinitiově klid stále větší a&nbsp;jakousi zvláštní záři, jaké dříve nevídal. Chvílemi se&nbsp;dokonce v&nbsp;jeho hlavě rodily domněnky, že&nbsp;Vinitius nalezl nějakou cestu spásy, i&nbsp;bylo mu&nbsp;bolestno, že&nbsp;ho&nbsp;do&nbsp;svých tajností nezasvěcuje.</span></p>
        <p class="chunk" data-nb-ref-number="4" data-nb-words="6" data-nb-chars="37"><span class="idea" data-nb-ref-number="4" id="idea4" data-nb-words="6" data-nb-chars="37">Konečně nemoha vydržeti, řekl k&nbsp;němu:</span></p>
        <p class="chunk" data-nb-ref-number="5" data-nb-words="19" data-nb-chars="116"><span class="idea" data-nb-ref-number="5" id="idea5" data-nb-words="19" data-nb-chars="116">„Teď vypadáš jinak. Nuže, nečiň přede mnou tajností, protože chci a&nbsp;mohu ti&nbsp;býti nápomocen. Ustanovil ses na&nbsp;něčem?“</span></p>
        <p class="chunk" data-nb-ref-number="6" data-nb-words="22" data-nb-chars="135"><span class="idea" data-nb-ref-number="6" id="idea6" data-nb-words="22" data-nb-chars="135">„Ustanovil,“ odpověděl Vinitius, „ale ty&nbsp;mně již nemůžeš býti nápomocen. Po&nbsp;její smrti vyznám zajisté, že&nbsp;jsem křesťan, a&nbsp;půjdu za&nbsp;ní.“</span></p>
        <p class="chunk" data-nb-ref-number="7" data-nb-words="3" data-nb-chars="20"><span class="idea" data-nb-ref-number="7" id="idea7" data-nb-words="3" data-nb-chars="20">„Nemáš tedy naděje?“</span></p>
        <p class="chunk" data-nb-ref-number="8" data-nb-words="15" data-nb-chars="70"><span class="idea" data-nb-ref-number="8" id="idea8" data-nb-words="15" data-nb-chars="70">„Ó,&nbsp;ano, mám! Kristus mi&nbsp;ji&nbsp;odevzdá a&nbsp;já se&nbsp;s&nbsp;ní nerozejdu již nikdy.“</span></p>
        <p class="chunk" data-nb-ref-number="9" data-nb-words="14" data-nb-chars="89"><span class="idea" data-nb-ref-number="9" id="idea9" data-nb-words="14" data-nb-chars="89">Petronius začal choditi po&nbsp;atriu s&nbsp;výrazem zklamání a&nbsp;roztrpčenosti ve&nbsp;tváři, načež řekl:</span></p>
        <p class="chunk" data-nb-ref-number="10" data-nb-words="14" data-nb-chars="91"><span class="idea" data-nb-ref-number="10" id="idea10" data-nb-words="14" data-nb-chars="91">„K&nbsp;tomu není třeba vašeho Krista, poněvadž tutéž službu ti&nbsp;může prokázati náš Thanatos<a href="#footnote-19288-510">510</a>.“</span></p>
        <p class="chunk" data-nb-ref-number="11" data-nb-words="7" data-nb-chars="36"><span class="idea" data-nb-ref-number="11" id="idea11" data-nb-words="7" data-nb-chars="36">Ale Vinitius smutně se&nbsp;usmál a&nbsp;řekl:</span></p>
        <p class="chunk" data-nb-ref-number="12" data-nb-words="7" data-nb-chars="46"><span class="idea" data-nb-ref-number="12" id="idea12" data-nb-words="7" data-nb-chars="46">„Nikoli, drahý, ale ty&nbsp;tomu nechceš rozuměti.“</span></p>
        <p class="chunk" data-nb-ref-number="13" data-nb-words="82" data-nb-chars="465"><span class="idea" data-nb-ref-number="13" id="idea13" data-nb-words="82" data-nb-chars="465">„Nechci a&nbsp;nemohu,“ odpověděl Petronius. „Není kdy na&nbsp;rozpravy, ale pamatuješ se, co&nbsp;jsi říkal, když se&nbsp;nám nepodařilo, abychom ji&nbsp;vysvobodili z&nbsp;Tulliana? Pozbyl jsem všeliké naděje, ale ty&nbsp;jsi řekl, když jsme se&nbsp;vrátili domů: ‚A&nbsp;já věřím, že&nbsp;Kristus mi&nbsp;ji&nbsp;může vrátiti.‘ Nuže, ať&nbsp;ti&nbsp;ji&nbsp;vrátí! Hodím-li drahocenný pohár do&nbsp;moře, nedovede žádný z&nbsp;bohů mi&nbsp;jej dáti zpět; jestliže však ani váš bůh není lepší, pak nevím, proč bych jej měl více uctívati nežli ty&nbsp;dávné.“</span></p>
        <p class="chunk" data-nb-ref-number="14" data-nb-words="7" data-nb-chars="40"><span class="idea" data-nb-ref-number="14" id="idea14" data-nb-words="7" data-nb-chars="40">„On mi&nbsp;ji&nbsp;také vrátí!“ odvětil Vinitius.</span></p>
        <p class="chunk" data-nb-ref-number="15" data-nb-words="3" data-nb-chars="25"><span class="idea" data-nb-ref-number="15" id="idea15" data-nb-words="3" data-nb-chars="25">Petronius pokrčil rameny.</span></p>
        <p class="chunk" data-nb-ref-number="16" data-nb-words="12" data-nb-chars="81"><span class="idea" data-nb-ref-number="16" id="idea16" data-nb-words="12" data-nb-chars="81">„Víš-li pak,“ ptal se, „že zítra mají býti zahrady Caesarovy osvětleny křesťany?“</span></p>
        <p class="chunk" data-nb-ref-number="17" data-nb-words="3" data-nb-chars="27"><span class="idea" data-nb-ref-number="17" id="idea17" data-nb-words="3" data-nb-chars="27">„Zítra?“ opakoval Vinitius.</span></p>
        <p class="chunk" data-nb-ref-number="18" data-nb-words="44" data-nb-chars="263"><span class="idea" data-nb-ref-number="18" id="idea18" data-nb-words="44" data-nb-chars="263">A&nbsp;před blízkou, hrůzostrašnou skutečností zachvělo se&nbsp;v&nbsp;něm srdce přece jen bolestí a&nbsp;děsem. Napadlo jej, že&nbsp;je&nbsp;to&nbsp;snad poslední noc, kterou bude moci stráviti s&nbsp;Lygií, a&nbsp;proto rozloučiv se&nbsp;s&nbsp;Petroniem, rychle se&nbsp;odebral ke&nbsp;správci „puticulí“ pro svoji „tesseru“.</span></p>
        <p class="chunk" data-nb-ref-number="19" data-nb-words="12" data-nb-chars="74"><span class="idea" data-nb-ref-number="19" id="idea19" data-nb-words="12" data-nb-chars="74">Zde však čekalo na&nbsp;něho zklamání, poněvadž správce mu&nbsp;nechtěl dáti odznak.</span></p>
        <p class="chunk" data-nb-ref-number="20" data-nb-words="45" data-nb-chars="255"><span class="idea" data-nb-ref-number="20" id="idea20" data-nb-words="45" data-nb-chars="255">„Odpusť, pane,“ řekl. „Udělal jsem pro tebe, co&nbsp;jsem mohl, ale nemohu vydat život v&nbsp;nebezpečí. Dnes v&nbsp;noci mají býti křesťané vyvedeni do&nbsp;zahrad Caesarových. Ve&nbsp;věznici bude plno vojáků a&nbsp;úředníků. Kdybys byl poznán, bylo by&nbsp;veta po&nbsp;mně i&nbsp;po mých dětech.“</span></p>
        <p class="chunk" data-nb-ref-number="21" data-nb-words="45" data-nb-chars="267"><span class="idea" data-nb-ref-number="21" id="idea21" data-nb-words="45" data-nb-chars="267">Vinitius pochopil, že&nbsp;bylo by&nbsp;marno naléhati. Nicméně zasvitla mu&nbsp;naděje, že&nbsp;vojáci, kteří jej dříve vídali, propustí jej snad i&nbsp;bez odznaku, a&nbsp;proto, když nadešla noc, přestrojiv se&nbsp;jako obyčejně do&nbsp;režné tuniky a&nbsp;ovázav si&nbsp;cárem hlavu, odebral se&nbsp;ke&nbsp;branám věznice.</span></p>
        <p class="chunk" data-nb-ref-number="22" data-nb-words="28" data-nb-chars="175"><span class="idea" data-nb-ref-number="22" id="idea22" data-nb-words="28" data-nb-chars="175">Ale toho dne byly odznaky prohlíženy s&nbsp;přísností ještě větší nežli jindy, a&nbsp;což bylo důležitější: setník Scevinus, voják drsný a&nbsp;duší i&nbsp;tělem oddaný Caesarovi, poznal Vinitia.</span></p>
        <p class="chunk" data-nb-ref-number="23" data-nb-words="32" data-nb-chars="195"><span class="idea" data-nb-ref-number="23" id="idea23" data-nb-words="32" data-nb-chars="195">Patrně však v&nbsp;jeho hrudi, zkuté do&nbsp;železa, doutnaly ještě nějaké jiskry soucitu s&nbsp;lidským utrpením, poněvadž místo aby udeřil kopím do&nbsp;štítu na&nbsp;znamení poplachu, odvedl Vinitia stranou a&nbsp;řekl mu:</span></p>
        <p class="chunk" data-nb-ref-number="24" data-nb-words="25" data-nb-chars="143"><span class="idea" data-nb-ref-number="24" id="idea24" data-nb-words="25" data-nb-chars="143">„Pane, vrať se&nbsp;domů! Poznal jsem tě, ale budu zticha, nechtěje tě&nbsp;zničit. Vpustiti tebe nemohu, ale vrať se&nbsp;a&nbsp;kéž ti&nbsp;bohové sešlou zkonejšení!“</span></p>
        <p class="chunk" data-nb-ref-number="25" data-nb-words="17" data-nb-chars="110"><span class="idea" data-nb-ref-number="25" id="idea25" data-nb-words="17" data-nb-chars="110">„Vpustiti mne nemůžeš,“ pravil Vinitius, „ale dovol, abych zde zůstal a&nbsp;viděl ty, kteří budou odtud vyvedeni.“</span></p>
        <p class="chunk" data-nb-ref-number="26" data-nb-words="9" data-nb-chars="54"><span class="idea" data-nb-ref-number="26" id="idea26" data-nb-words="9" data-nb-chars="54">„Můj rozkaz není s&nbsp;tím v&nbsp;rozporu,“ odpověděl Scevinus.</span></p>
        <p class="chunk" data-nb-ref-number="27" data-nb-words="80" data-nb-chars="512"><span class="idea" data-nb-ref-number="27" id="idea27" data-nb-words="80" data-nb-chars="512">Vinitius postavil se&nbsp;před vrata a&nbsp;čekal, dokud nezačnou vyváděti odsouzence. Konečně kolem půlnoci otevřela se&nbsp;vrata věznice dokořán a&nbsp;ukázaly se&nbsp;celé řady vězňů: mužů, žen i&nbsp;dětí, obstoupené ozbrojenými oddíly praetoriánů. Byla velice jasná noc&nbsp;– a&nbsp;tak plná světla, že&nbsp;bylo možno rozeznati nejen postavy, nýbrž dokonce i&nbsp;tváře nešťastníků. Šli po&nbsp;dvou ve&nbsp;dlouhém, posupném průvodu a&nbsp;za ticha, rušeného pouze řinčením vojenských zbrojí. Bylo jich vyváděno tolik, že&nbsp;se&nbsp;zdálo, že&nbsp;všecka sklepení zůstanou prázdná.</span></p>
        <p class="chunk" data-nb-ref-number="28" data-nb-words="16" data-nb-chars="106"><span class="idea" data-nb-ref-number="28" id="idea28" data-nb-words="16" data-nb-chars="106">Na&nbsp;konci průvodu zahlédl Vinitius zřetelně Glauka lékaře, ale ani Lygie, ani Ursus nebyli mezi odsouzenci.</span></p>
        <p class="chunk" data-nb-ref-number="29" data-nb-words="3" data-nb-chars="14"><span class="idea" data-nb-ref-number="29" id="idea29" data-nb-words="3" data-nb-chars="14"><a href="#footnote-19288-510-backlink">510</a> Bůh smrti.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>