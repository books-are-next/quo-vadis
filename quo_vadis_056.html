<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="LII">
    <meta name="apple-mobile-web-app-capable" content="yes">
    <title>LII</title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="quo_vadis_056.html">
    <meta name="nb-identifier" content="sienkiewicz-quo-vadis-7420886">
    <meta name="nb-role" content="other">
  </head>
  <body data-nb-words="1435" data-nb-chars="9072" class="nb-role-other nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">LII</span></h1>
        <p class="chunk" data-nb-ref-number="2" data-nb-words="263" data-nb-chars="1716"><span class="idea" data-nb-ref-number="2" id="idea2" data-nb-words="263" data-nb-chars="1716">Křik „Křesťané lvům!“ rozléhal se&nbsp;stále ve&nbsp;všech čtvrtích města. V&nbsp;první chvíli nejen nikdo nepochyboval, že&nbsp;křesťané byli skutečnými původci pohromy, ale nikdo ani pochybovati nechtěl, protože jejich trest měl býti zároveň nádhernou podívanou pro lid. Nicméně rozšířil se&nbsp;názor, že&nbsp;by&nbsp;pohroma nebyla dostoupila rozměrů tak strašlivých, kdyby nebylo hněvu bohů; proto byla uložena ve&nbsp;chrámech „piacula“ neboli očistné oběti. Na&nbsp;radu knih Sibiliných uspořádal senát slavnosti a&nbsp;veřejné modlitby k&nbsp;Vulkánovi, k&nbsp;Cereře a&nbsp;Proserpině. Matrony<a href="#footnote-19288-469">469</a> přinášely oběti Junoně; celý jejich průvod se&nbsp;odebral až&nbsp;ke&nbsp;břehu moře, aby nabraly vody a&nbsp;pokropily jí&nbsp;sochu bohyně. Bohaté ženy připravily hostinu bohům<a href="#footnote-19288-470">470</a> a&nbsp;noční bdění. Celý Řím se&nbsp;očišťoval ze&nbsp;hříchů, přinášel oběti a&nbsp;usmiřoval Nesmrtelné. A&nbsp;zatím na&nbsp;spáleništích domů byly vytyčovány nové ulice. Tu&nbsp;i&nbsp;tam byly již kladeny základy k&nbsp;nádherným budovám, palácům i&nbsp;chrámům. Především byly však stavěny s&nbsp;velikým spěchem ohromné dřevěné amfitheatry, v&nbsp;nichž měli zmírati křesťané. Hned po&nbsp;poradě v&nbsp;domě Tiberiově rozeslány rozkazy na&nbsp;prokonsuly, aby dali dopraviti divoká zvířata. Tigellinus vyprázdnil vivaria všech italských měst, nevylučuje ani těch menších. V&nbsp;Africe uspořádány z&nbsp;jeho nařízení ohromné hony, jichž se&nbsp;musilo zúčastniti všecko místní obyvatelstvo. Byli dopraveni sloni a&nbsp;tygři z&nbsp;Asie, krokodýli a&nbsp;hroši z&nbsp;Nilu, lvi z&nbsp;Atlasu, vlci a&nbsp;medvědi z&nbsp;Pyrenejí, zuřiví psi z&nbsp;Hibernie<a href="#footnote-19288-471">471</a>, molosští psi z&nbsp;Epiru<a href="#footnote-19288-472">472</a>, buvoli a&nbsp;ohromní, strašliví tuři z&nbsp;Germánie. Pro množství uvězněných měly hry svou obrovskostí překonati vše, co&nbsp;dosud bylo viděno. Caesar zatoužil utopiti vzpomínky na&nbsp;požár v&nbsp;krvi a&nbsp;opojiti jí&nbsp;Řím, a&nbsp;proto se&nbsp;prolití krve nikdy neohlašovalo skvěleji.</span></p>
        <p class="chunk" data-nb-ref-number="3" data-nb-words="192" data-nb-chars="1270"><span class="idea" data-nb-ref-number="3" id="idea3" data-nb-words="192" data-nb-chars="1270">Rozjařený lid pomáhal „vigilům“ a&nbsp;praetoriánům při pronásledování křesťanů. Nebylo to&nbsp;obtížno, poněvadž celé jejich zástupy, táboříce ještě s&nbsp;ostatním obyvatelstvem v&nbsp;zahradách&nbsp;– hlasitě vyznávaly svoji víru. Když byli křesťané obstoupeni, klekali a&nbsp;pějíce písně, nechávali se&nbsp;odvléci bez odporu. Ale jejich trpělivost jen popuzovala hněv lidu, který nechápaje jejího zdroje, pokládal ji&nbsp;za&nbsp;tvrdošíjnost a&nbsp;zatvrzelost ve&nbsp;zločinu. Zuřivost zachvátila pronásledovatele. Stávalo se, že&nbsp;luza vyrvala křesťany z&nbsp;rukou praetoriánů a&nbsp;rozsápala je&nbsp;rukama; ženy byly vláčeny do&nbsp;vězení za&nbsp;vlasy, dětem rozbíjeny hlavy o&nbsp;kameny. Tisíce lidí pobíhaly ulicemi dnem i&nbsp;nocí, hulákajíce. Byly hledány oběti na&nbsp;spáleništích, v&nbsp;komínech i&nbsp;ve sklepích. Před věznicemi pořádány u&nbsp;ohnišť kolem sudů s&nbsp;vínem bakchantické hostiny a&nbsp;tance. Za&nbsp;večerů bylo s&nbsp;opojením nasloucháno řevu, který se&nbsp;podobal rachotu hromu a&nbsp;jímž se&nbsp;rozléhalo celé město. Věznice byly přeplněny tisíci lidí, každého dne pak přiháněli praetoriáni a&nbsp;luza nové oběti. Soucit odumřel. Zdálo se, že&nbsp;lidé zapomněli mluviti a&nbsp;v&nbsp;divém rozběsnění si&nbsp;pamatovali pouze jeden výkřik: „Křesťané lvům!“ Dostavily se&nbsp;parné dni i&nbsp;noci, tak dusné, jakých dříve nikdy nebývalo; sám vzduch jako by&nbsp;byl prosycen zuřivostí, krví a&nbsp;zločinem.</span></p>
        <p class="chunk" data-nb-ref-number="4" data-nb-words="167" data-nb-chars="1070"><span class="idea" data-nb-ref-number="4" id="idea4" data-nb-words="167" data-nb-chars="1070">A&nbsp;oné překypující míře ukrutenství odpovídala rovněž tak překypující míra touhy po&nbsp;mučednictví. Vyznavači Kristovi kráčeli na&nbsp;smrt dobrovolně, nebo ji&nbsp;dokonce vyhledávali, dokud jich nezadržely přísné rozkazy představených. Na&nbsp;jejich pokyn začali se&nbsp;scházeti již jen za&nbsp;městem, v&nbsp;podzemních prostorách na&nbsp;cestě Appiově a&nbsp;na předměstských vinicích, náležejících křesťanským patriciům, z&nbsp;nichž nebyl uvězněn dosud nikdo. Na&nbsp;Palatině se&nbsp;vědělo velmi dobře, že&nbsp;k&nbsp;vyznavačům Kristovým náležejí: i&nbsp;Flavius i&nbsp;Domitilla<a href="#footnote-19288-473">473</a> i&nbsp;Pomponie Grecina i&nbsp;Cornelius Pudens i&nbsp;Vinitius; Caesar sám se&nbsp;však obával, že&nbsp;si&nbsp;chátra nenechá namluviti, že&nbsp;by&nbsp;tací lidé zapálili Řím; protože pak běželo především o&nbsp;to, aby lid byl přesvědčen, byl trest i&nbsp;pomsta odloženy na&nbsp;dny pozdější. Jiní se&nbsp;domnívali, že&nbsp;oni patriciové byli zachráněni vlivem Akté. Domněnka byla nesprávná. Petronius, rozloučiv se&nbsp;s&nbsp;Vinitiem, odebral se&nbsp;sice k&nbsp;Akté o&nbsp;pomoc pro Lygii, ale ta&nbsp;mohla mu&nbsp;věnovati pouze své slzy, neboť žila v&nbsp;zapomenutí a&nbsp;bolesti, jsouc trpěna jen potud, pokud se&nbsp;skrývala před Poppaeou a&nbsp;Caesarem.</span></p>
        <p class="chunk" data-nb-ref-number="5" data-nb-words="26" data-nb-chars="173"><span class="idea" data-nb-ref-number="5" id="idea5" data-nb-words="26" data-nb-chars="173">Navštívila však Lygii ve&nbsp;vězení, přinesla jí&nbsp;šat a&nbsp;potraviny, nade všecko pak jí&nbsp;uchránila tím spíše potupného jednání ze&nbsp;strany vězeňských strážců, beztak již podplacených.</span></p>
        <p class="chunk" data-nb-ref-number="6" data-nb-words="102" data-nb-chars="628"><span class="idea" data-nb-ref-number="6" id="idea6" data-nb-words="102" data-nb-chars="628">Nicméně Petronius, nemoha zapomenouti, že&nbsp;kdyby nebylo jeho a&nbsp;jeho záměrů, aby Lygie byla odňata domu Aulů, nebyla by&nbsp;pravděpodobně teď ve&nbsp;vězení, a&nbsp;kromě toho snaže se, aby ve&nbsp;hře s&nbsp;Tigellinem vyhrál, nešetřil času ni&nbsp;úsilí. Během několika dní viděl se&nbsp;se&nbsp;Senekou, s&nbsp;Domitiem Afrem, s&nbsp;Crispinillou, jejímž prostřednictvím chtěl se&nbsp;dostati k&nbsp;Poppaei, s&nbsp;Terpnem, s&nbsp;Diodorem, s&nbsp;krásným Pythagorem a&nbsp;nakonec i&nbsp;s&nbsp;Aliturem a&nbsp;Paridem, jimž obyčejně Caesar neodříkal ničeho. Za&nbsp;pomoci Chrisothemidy, která nyní byla milenkou Vatiniovou, snažil se&nbsp;dokonce získati si&nbsp;i&nbsp;jeho přispění, nešetře vůči němu i&nbsp;vůči jiným ani slibů, ani peněz.</span></p>
        <p class="chunk" data-nb-ref-number="7" data-nb-words="81" data-nb-chars="554"><span class="idea" data-nb-ref-number="7" id="idea7" data-nb-words="81" data-nb-chars="554">Ale všecky ty&nbsp;námahy zůstaly bezvýsledny. Seneka, nejsa jist vlastním zítřkem, začal mu&nbsp;vykládati, že&nbsp;křesťané, jestliže opravdu nespálili Říma, musí býti vyhlazeni pro jeho dobro, zkrátka: omlouval nastávající řež stávajícími poměry. Terpnos a&nbsp;Diodoros vzali peníze a&nbsp;neudělali za&nbsp;to&nbsp;ničeho. Vatinius donesl Caesarovi, že&nbsp;bylo usilováno o&nbsp;to, aby byl podplacen; jediný Aliturus, jenž smýšleje zprvu o&nbsp;křesťanech nepřátelsky, teď jich litoval, odvážil se&nbsp;připomenouti Caesarovi dívčino uvěznění a&nbsp;prositi za&nbsp;ni, ale nedostalo se&nbsp;mu&nbsp;ničeho kromě odpovědi:</span></p>
        <p class="chunk" data-nb-ref-number="8" data-nb-words="16" data-nb-chars="94"><span class="idea" data-nb-ref-number="8" id="idea8" data-nb-words="16" data-nb-chars="94">„Máš za&nbsp;to, že&nbsp;mám menší duši nežli Brutus<a href="#footnote-19288-474">474</a>, který pro blaho Říma neušetřil vlastních synů?“</span></p>
        <p class="chunk" data-nb-ref-number="9" data-nb-words="8" data-nb-chars="50"><span class="idea" data-nb-ref-number="9" id="idea9" data-nb-words="8" data-nb-chars="50">A&nbsp;když opakoval tuto odpověď Petroniovi, ten řekl:</span></p>
        <p class="chunk" data-nb-ref-number="10" data-nb-words="8" data-nb-chars="52"><span class="idea" data-nb-ref-number="10" id="idea10" data-nb-words="8" data-nb-chars="52">„Jakmile nalezl srovnání s&nbsp;Brutem, není již pomoci!“</span></p>
        <p class="chunk" data-nb-ref-number="11" data-nb-words="146" data-nb-chars="929"><span class="idea" data-nb-ref-number="11" id="idea11" data-nb-words="146" data-nb-chars="929">Nicméně bylo mu&nbsp;Vinitia líto i&nbsp;jímal jej strach, nebude-li chtíti vzít si&nbsp;život. „Teď,“ říkal si, „udržují jej ještě usilovné snahy, které vyvíjí pro záchranu Lygie, pak pohled na&nbsp;ni&nbsp;a&nbsp;sama muka; jestliže však všecky prostředky selhou a&nbsp;zhasne poslední jiskra naděje, u&nbsp;Kastora, ten Lygie nepřežije a&nbsp;vrhne se&nbsp;na&nbsp;meč!“ Petronius dokonce lépe chápal, že&nbsp;možno takto skončiti, nežli možno takto milovati a&nbsp;takto trpěti. Zatím Vinitius podnikal ještě vše, čeho mohl býti schopen jeho duch, aby Lygii zachránil. Navštěvoval Augustiany, a&nbsp;on, kdysi tak hrdý, dožebrával se&nbsp;nyní jejich pomoci. Prostřednictvím Vitelia nabízel Tigellinovi své sicilské usedlosti i&nbsp;vše, čeho by&nbsp;si&nbsp;žádal. Tigellinus však odmítl, nechtěje patrně upadnouti u&nbsp;Augusta v&nbsp;nemilost. Předstoupiti před samého Caesara, obejmouti mu&nbsp;kolena a&nbsp;snažně se&nbsp;doprošovati nevedlo k&nbsp;ničemu. Vinitius chtěl sice učiniti i&nbsp;to, ale Petronius, uslyšev o&nbsp;tomto úmyslu, ptal se:</span></p>
        <p class="chunk" data-nb-ref-number="12" data-nb-words="12" data-nb-chars="79"><span class="idea" data-nb-ref-number="12" id="idea12" data-nb-words="12" data-nb-chars="79">„A&nbsp;což, odřekne-li ti, odpoví-li žertem nebo nestoudnou pohrůžkou&nbsp;– co&nbsp;učiníš?“</span></p>
        <p class="chunk" data-nb-ref-number="13" data-nb-words="16" data-nb-chars="98"><span class="idea" data-nb-ref-number="13" id="idea13" data-nb-words="16" data-nb-chars="98">Nato se&nbsp;tahy Vinitiovy stáhly bolestí a&nbsp;vztekem a&nbsp;ze zaťatých čelistí začalo se&nbsp;dobývati skřípění.</span></p>
        <p class="chunk" data-nb-ref-number="14" data-nb-words="11" data-nb-chars="76"><span class="idea" data-nb-ref-number="14" id="idea14" data-nb-words="11" data-nb-chars="76">„Ano!“ pravil Petronius. „Proto tě&nbsp;varuji. Uzavřeš všecky cesty k&nbsp;záchraně!“</span></p>
        <p class="chunk" data-nb-ref-number="15" data-nb-words="14" data-nb-chars="87"><span class="idea" data-nb-ref-number="15" id="idea15" data-nb-words="14" data-nb-chars="87">Ale Vinitius se&nbsp;opanoval, a&nbsp;přejížděje si&nbsp;rukou po&nbsp;čele, pokrytém studeným potem, řekl:</span></p>
        <p class="chunk" data-nb-ref-number="16" data-nb-words="4" data-nb-chars="24"><span class="idea" data-nb-ref-number="16" id="idea16" data-nb-words="4" data-nb-chars="24">„Ne, ne! Jsem křesťan…!“</span></p>
        <p class="chunk" data-nb-ref-number="17" data-nb-words="25" data-nb-chars="145"><span class="idea" data-nb-ref-number="17" id="idea17" data-nb-words="25" data-nb-chars="145">„Ale zapomeneš na&nbsp;to, jako jsi zapomněl před chvílí. Máš právo zničiti sebe, ale ne&nbsp;ji. Měj na&nbsp;paměti, co&nbsp;podstoupila před smrtí dcera Sejanova!“</span></p>
        <p class="chunk" data-nb-ref-number="18" data-nb-words="53" data-nb-chars="329"><span class="idea" data-nb-ref-number="18" id="idea18" data-nb-words="53" data-nb-chars="329">A&nbsp;takto mluvě, nebyl zcela upřímný, neboť šlo mu&nbsp;více o&nbsp;Vinitia nežli o&nbsp;Lygii. Ale věděl, že&nbsp;ničím ho&nbsp;nezadrží od&nbsp;nebezpečného kroku, leda vylíčí-li mu, že&nbsp;by&nbsp;mohl přinésti neodvratnou zkázu Lygii on&nbsp;sám. Ostatně, měl pravdu, poněvadž na&nbsp;Palatinu předvídali příchod mladého tribuna a&nbsp;byla učiněna přiměřená opatření z&nbsp;opatrnosti.</span></p>
        <p class="chunk" data-nb-ref-number="19" data-nb-words="218" data-nb-chars="1245"><span class="idea" data-nb-ref-number="19" id="idea19" data-nb-words="218" data-nb-chars="1245">Nicméně Vinitiova muka překonala vše, co&nbsp;mohou snésti lidské síly. Od&nbsp;té&nbsp;chvíle, co&nbsp;Lygie byla uvězněna a&nbsp;co na&nbsp;ni&nbsp;dopadla záře příštího mučednictví, nejen k&nbsp;ní zahořel láskou stokrát větší, nýbrž přímo jí&nbsp;začal prokazovati v&nbsp;duchu poctu téměř náboženskou jako nadpozemské bytosti. A&nbsp;nyní při myšlence, že&nbsp;tuto milovanou a&nbsp;zároveň i&nbsp;svatou bytost musí ztratiti a&nbsp;že kromě smrti mohou se&nbsp;na&nbsp;ni&nbsp;snésti muka strašlivější nežli sama smrt, stydla mu&nbsp;krev v&nbsp;žilách, duše se&nbsp;měnila v&nbsp;jediný vzlykot, smysly se&nbsp;kalily. Chvílemi se&nbsp;mu&nbsp;zdálo, že&nbsp;jeho lebka jest naplněna živým ohněm, který ji&nbsp;spálí nebo roztrhne. Přestal chápati, co&nbsp;se&nbsp;děje, přestal chápati, proč Kristus, onen milosrdný, onen Bůh, nepřichází na&nbsp;pomoc svým vyznavačům, proč začazené zdi Palatina nepropadávají se&nbsp;do&nbsp;země a&nbsp;s&nbsp;nimi i&nbsp;Nero, Augustiani, tábor praetoriánů a&nbsp;celé to&nbsp;město zločinů! Domníval se, že&nbsp;nemůže a&nbsp;nesmí býti jinak a&nbsp;že to&nbsp;vše, na&nbsp;co&nbsp;se&nbsp;dívají jeho oči, od&nbsp;čeho se&nbsp;hroutí duše a&nbsp;úpí srdce, je&nbsp;pouhý sen. Ale řev zvířat mu&nbsp;říkal, že&nbsp;je&nbsp;to&nbsp;skutečnost; rány seker, pod nimiž vyrůstaly arény, říkaly mu, že&nbsp;je&nbsp;to&nbsp;skutečnost, a&nbsp;potvrzovaly ji&nbsp;vřava lidu a&nbsp;přeplněné věznice. Tehdy děsila se&nbsp;v&nbsp;něm víra v&nbsp;Krista a&nbsp;to zděšení bylo novou mukou, ze&nbsp;všech snad nejstrašlivější.</span></p>
        <p class="chunk" data-nb-ref-number="20" data-nb-words="5" data-nb-chars="26"><span class="idea" data-nb-ref-number="20" id="idea20" data-nb-words="5" data-nb-chars="26">A&nbsp;zatím Petronius mu&nbsp;řekl:</span></p>
        <p class="chunk" data-nb-ref-number="21" data-nb-words="9" data-nb-chars="58"><span class="idea" data-nb-ref-number="21" id="idea21" data-nb-words="9" data-nb-chars="58">„Měj na&nbsp;paměti, co&nbsp;podstoupila před smrtí dcera Sejanova!“</span></p>
        <p class="chunk" data-nb-ref-number="22" data-nb-words="4" data-nb-chars="30"><span class="idea" data-nb-ref-number="22" id="idea22" data-nb-words="4" data-nb-chars="30"><a href="#footnote-19288-469-backlink">469</a> Ctihodná starořímská paní.</span></p>
        <p class="chunk" data-nb-ref-number="23" data-nb-words="16" data-nb-chars="111"><span class="idea" data-nb-ref-number="23" id="idea23" data-nb-words="16" data-nb-chars="111"><a href="#footnote-19288-470-backlink">470</a> Sellisternia nebo lectisternia – hostiny obvykle v&nbsp;podobě prosebné oběti za&nbsp;odvrácení nějaké velké pohromy.</span></p>
        <p class="chunk" data-nb-ref-number="24" data-nb-words="3" data-nb-chars="17"><span class="idea" data-nb-ref-number="24" id="idea24" data-nb-words="3" data-nb-chars="17"><a href="#footnote-19288-471-backlink">471</a> Dnešní Irsko.</span></p>
        <p class="chunk" data-nb-ref-number="25" data-nb-words="7" data-nb-chars="47"><span class="idea" data-nb-ref-number="25" id="idea25" data-nb-words="7" data-nb-chars="47"><a href="#footnote-19288-472-backlink">472</a> Krajina u&nbsp;západního pobřeží severního Říma.</span></p>
        <p class="chunk" data-nb-ref-number="26" data-nb-words="15" data-nb-chars="90"><span class="idea" data-nb-ref-number="26" id="idea26" data-nb-words="15" data-nb-chars="90"><a href="#footnote-19288-473-backlink">473</a> Vnučka římského císaře Vespasiana, choť konzula Tita Flavia Clementa (z 1. st. n. l.).</span></p>
        <p class="chunk" data-nb-ref-number="27" data-nb-words="13" data-nb-chars="71"><span class="idea" data-nb-ref-number="27" id="idea27" data-nb-words="13" data-nb-chars="71"><a href="#footnote-19288-474-backlink">474</a> Legendární původce patricijského spiknutí v&nbsp;Římě v&nbsp;6. st. př. n. l.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>