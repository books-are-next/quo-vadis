<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XVI">
    <meta name="apple-mobile-web-app-capable" content="yes">
    <title>XVI</title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="quo_vadis_020.html">
    <meta name="nb-identifier" content="sienkiewicz-quo-vadis-de81e33">
    <meta name="nb-role" content="other">
  </head>
  <body data-nb-words="2116" data-nb-chars="12296" class="nb-role-other nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XVI</span></h1>
        <p class="chunk" data-nb-ref-number="2" data-nb-words="558" data-nb-chars="3294"><span class="idea" data-nb-ref-number="2" id="idea2" data-nb-words="558" data-nb-chars="3294">Nicméně Chilon se&nbsp;dosti dlouho neukazoval, takže Vinitius nakonec nevěděl, co&nbsp;o&nbsp;tom souditi. Marně si&nbsp;opakoval, že&nbsp;pátrání, má-li vésti k&nbsp;výsledku příznivému a&nbsp;spolehlivému, musí býti pozvolné. Jeho krev stejně jako ohnivá povaha bouřily se&nbsp;proti hlasu rozvahy. Nic nedělati, čekati, seděti se&nbsp;založenýma rukama bylo čímsi tak odporujícím jeho náladě, že&nbsp;žádnou měrou nedovedl se&nbsp;s&nbsp;tím smířiti. Probíhání po&nbsp;zákoutích města ve&nbsp;tmavém plášti otroka již tím, že&nbsp;bylo marno, připadalo mu&nbsp;jen obelháváním vlastní nečinnosti a&nbsp;nemohlo ho&nbsp;upokojiti. Jeho osvobozenci, lidé zkušení, kterým uložil, aby podnikli pátrání na&nbsp;vlastní vrub, osvědčili se&nbsp;stokrát méně obratnými proti Chilonovi. Zatím vedle lásky, jakou cítil k&nbsp;Lygii, rodila se&nbsp;v&nbsp;něm ještě vášeň hráče, který chce vyhráti. Vinitius byl vždycky takový. Od&nbsp;nejmladších let prováděl to, co&nbsp;chtěl, s&nbsp;náruživostí člověka, který nechápe, že&nbsp;se&nbsp;také může něco nezdařiti a&nbsp;že je&nbsp;nutno něčeho se&nbsp;vzdáti. Vojenská kázeň sice sevřela na&nbsp;čas jeho zvůli do&nbsp;pout, ale zároveň vštípila mu&nbsp;přesvědčení, že&nbsp;každý rozkaz, jejž vydával lidem nižším, nežli byl sám, musí býti vykonán, kdežto delší pobyt na&nbsp;východě mezi lidmi poddajnými a&nbsp;otrocké poslušnosti uvyklými jen jej utvrdil ve&nbsp;víře, že&nbsp;pro jeho „chci“ není mezí. Nyní tedy těžce krvácela i&nbsp;jeho sebeláska. Kromě toho bylo v&nbsp;těchto rozporech, v&nbsp;tom vzdoru a&nbsp;v&nbsp;samém útěku Lygiině cosi jemu nepochopitelného, jakási záhada, nad jejímž rozluštěním si&nbsp;mučil hlavu až&nbsp;k&nbsp;smrti. Cítil, že&nbsp;Akté řekla pravdu a&nbsp;že Lygii nebyl lhostejný. Jestliže však je&nbsp;tomu tak, proč dala přednost tuláctví a&nbsp;bídě před jeho láskou, před jeho něžnostmi a&nbsp;před pobytem v&nbsp;jeho rozkošném domě? Na&nbsp;tu&nbsp;otázku nedovedl najíti odpověď; naproti tomu však dospíval jen k&nbsp;jakémusi neurčitému vědomí, že&nbsp;mezi ním a&nbsp;Lygií a&nbsp;mezi jejich pojmy, mezi světem jeho a&nbsp;Petroniovým a&nbsp;světem Lygiiným i&nbsp;Pomponie Greciny jest jakýsi rozdíl a&nbsp;jakési nedorozumění, hluboké jako propast, které nic není s&nbsp;to překlenouti a&nbsp;vyrovnati. Tehdy se&nbsp;mu&nbsp;zdálo, že&nbsp;Lygii musí ztratiti, a&nbsp;při té&nbsp;myšlence přicházel o&nbsp;zbytek rovnováhy, kterou v&nbsp;něm chtěl udržeti Petronius. Byly okamžiky, kdy sám nevěděl, miluje-li Lygii, či&nbsp;nenávidí-li jí; chápal jen, že&nbsp;ji&nbsp;musí nalézti a&nbsp;že by&nbsp;mu&nbsp;bylo milejší, kdyby jej pohltila země, nežli aby Lygii neměl spatřiti a&nbsp;míti u&nbsp;sebe. Silou obraznosti vídal ji&nbsp;někdy tak jasně, jako by&nbsp;stála před ním; rozpomínal se&nbsp;na&nbsp;každé slovo, které k&nbsp;ní mluvil a&nbsp;které uslyšel od&nbsp;ní. Cítil ji&nbsp;blízko, cítil ji&nbsp;na&nbsp;prsou, v&nbsp;objetí, a&nbsp;tu jej zachvacovala vášeň jako plamen. Miloval ji&nbsp;a&nbsp;vzýval ji. A&nbsp;když si&nbsp;pomyslil, že&nbsp;byl jí&nbsp;milován a&nbsp;že mohla dobrovolně vyhověti mu&nbsp;ve&nbsp;všem, čeho od&nbsp;ní&nbsp;žádal, jímala jej hluboká a&nbsp;neskonalá lítost, a&nbsp;jakási veliká tklivost zalévala mu&nbsp;srdce jako nesmírná vlna. Ale míval také okamžiky, ve&nbsp;kterých bledl vztekem a&nbsp;kochal se&nbsp;myšlenkami na&nbsp;potupu a&nbsp;muka, jaká připraví Lygii, až&nbsp;ji&nbsp;najde. Chtěl ji&nbsp;nejen míti, nýbrž chtěl míti z&nbsp;ní pošlapanou otrokyni; ale přitom cítil, kdyby mu&nbsp;bylo zůstaveno na&nbsp;vůli: býti jejím otrokem nebo již nikdy v&nbsp;životě jí&nbsp;neviděti, že&nbsp;by&nbsp;raději chtěl býti jejím otrokem. Bývaly dni, ve&nbsp;kterých myslil na&nbsp;stopy, jaké by&nbsp;na&nbsp;jejím růžovém těle zanechaly důtky, a&nbsp;přitom byl by&nbsp;zase býval chtěl líbati ty&nbsp;sledy<a href="#footnote-19288-271">271</a>. Také mu&nbsp;přicházelo na&nbsp;mysl, že&nbsp;byl by&nbsp;šťasten, kdyby ji&nbsp;mohl zabíti.</span></p>
        <p class="chunk" data-nb-ref-number="3" data-nb-words="123" data-nb-chars="768"><span class="idea" data-nb-ref-number="3" id="idea3" data-nb-words="123" data-nb-chars="768">V&nbsp;té rozervanosti, v&nbsp;únavě, nejistotě a&nbsp;hořkosti ztrácel zdraví, ano i&nbsp;krásu. Stal se&nbsp;proto také bezohledným a&nbsp;krutým pánem. Otroci, ano i&nbsp;osvobozenci přistupovali k&nbsp;němu, třesouce se, a&nbsp;když na&nbsp;ně&nbsp;dopadaly tresty bez jakékoli příčiny, stejně nemilosrdné jako nespravedlivé, začali ho&nbsp;potají nenáviděti. On&nbsp;pak, cítě to&nbsp;a&nbsp;cítě svoji opuštěnost, mstil se&nbsp;na&nbsp;nich tím více. Krotil svoji zvůli pouze vůči jedinému Chilonovi z&nbsp;obavy, aby nepřestal pátrati, ten pak, vystihnuv to, začal jej ovládati a&nbsp;stále stupňovati své požadavky. Z&nbsp;počátku při každé návštěvě ujišťoval Vinitia, že&nbsp;záležitost půjde lehce a&nbsp;rychle, kdežto nyní sám začal vynalézati obtíže, a&nbsp;neustávaje sice ručiti za&nbsp;neomylný výsledek pátrání, přece jen se&nbsp;netajil tím, že&nbsp;budou trvati asi ještě dlouho.</span></p>
        <p class="chunk" data-nb-ref-number="4" data-nb-words="28" data-nb-chars="160"><span class="idea" data-nb-ref-number="4" id="idea4" data-nb-words="28" data-nb-chars="160">Konečně přišel po&nbsp;dlouhých dnech čekání s&nbsp;tváří tak za­chmu­řenou, že&nbsp;mladý člověk zbledl při pohledu na&nbsp;něho, a&nbsp;přiskočiv k&nbsp;němu, sotva měl sílu, aby se&nbsp;optal:</span></p>
        <p class="chunk" data-nb-ref-number="5" data-nb-words="5" data-nb-chars="31"><span class="idea" data-nb-ref-number="5" id="idea5" data-nb-words="5" data-nb-chars="31">„Není již dívka mezi křesťany?“</span></p>
        <p class="chunk" data-nb-ref-number="6" data-nb-words="12" data-nb-chars="82"><span class="idea" data-nb-ref-number="6" id="idea6" data-nb-words="12" data-nb-chars="82">„Zajisté, jest, pane,“ odpověděl Chilon, „ale našel jsem mezi nimi Glauka lékaře.“</span></p>
        <p class="chunk" data-nb-ref-number="7" data-nb-words="9" data-nb-chars="38"><span class="idea" data-nb-ref-number="7" id="idea7" data-nb-words="9" data-nb-chars="38">„O&nbsp;čem to&nbsp;mluvíš a&nbsp;kdo je&nbsp;to&nbsp;vlastně?“</span></p>
        <p class="chunk" data-nb-ref-number="8" data-nb-words="70" data-nb-chars="401"><span class="idea" data-nb-ref-number="8" id="idea8" data-nb-words="70" data-nb-chars="401">„Zapomněl jsi tedy na&nbsp;starce, pane, s&nbsp;nímž jsem cestoval z&nbsp;Nea­pole do&nbsp;Říma a&nbsp;při jehož obraně jsem přišel o&nbsp;tyto dva prsty zde, jejichž ztráta mi&nbsp;znemožňuje, abych udržel pero v&nbsp;ruce. Lupiči, kteří odvlekli jeho ženu a&nbsp;děti, bodli jej dýkou. Zanechal jsem jej umírajícího v&nbsp;hospodě u&nbsp;Minturn<a href="#footnote-19288-272">272</a> a&nbsp;dlouho jsem jej oplakával! Bohužel, přesvědčil jsem se, že&nbsp;žije dosud a&nbsp;náleží křesťanské obci v&nbsp;Římě.“</span></p>
        <p class="chunk" data-nb-ref-number="9" data-nb-words="30" data-nb-chars="175"><span class="idea" data-nb-ref-number="9" id="idea9" data-nb-words="30" data-nb-chars="175">Vinitus, který nemohl pochopiti, oč&nbsp;běží, vystihl pouze, že&nbsp;onen Glaukos znamená jakousi překážku v&nbsp;pátrání po&nbsp;Lygii, a&nbsp;proto potlačil v&nbsp;sobě hněv, který v&nbsp;něm bouřil, a&nbsp;řekl:</span></p>
        <p class="chunk" data-nb-ref-number="10" data-nb-words="10" data-nb-chars="57"><span class="idea" data-nb-ref-number="10" id="idea10" data-nb-words="10" data-nb-chars="57">„Jestliže jsi ho&nbsp;bránil, musí ti&nbsp;býti vděčen a&nbsp;pomáhati.“</span></p>
        <p class="chunk" data-nb-ref-number="11" data-nb-words="66" data-nb-chars="390"><span class="idea" data-nb-ref-number="11" id="idea11" data-nb-words="66" data-nb-chars="390">„Ach, ctihodný tribune, ani bohové nebývají vždy vděčni, ne­řku-li lidé! Ano, měl by&nbsp;mi&nbsp;být vděčen! Na&nbsp;neštěstí však je&nbsp;to&nbsp;stařec chabého ducha, zatemnělého věkem a&nbsp;zármutkem, ze&nbsp;kteréžto příčiny nejen mi&nbsp;není vděčen, nýbrž dokoce, jak jsem zvěděl právě od&nbsp;jeho spoluvyznavačů, obviňuje mne, že&nbsp;jsem se&nbsp;dorozuměl s&nbsp;lupiči a&nbsp;že já&nbsp;jsem původcem jeho pohrom. Hle, toť má&nbsp;odměna za&nbsp;dva prsty!“</span></p>
        <p class="chunk" data-nb-ref-number="12" data-nb-words="12" data-nb-chars="66"><span class="idea" data-nb-ref-number="12" id="idea12" data-nb-words="12" data-nb-chars="66">„Jsem jist, lotře, že&nbsp;bylo tomu tak, jak tvrdí on!“ řekl Vinitius.</span></p>
        <p class="chunk" data-nb-ref-number="13" data-nb-words="128" data-nb-chars="709"><span class="idea" data-nb-ref-number="13" id="idea13" data-nb-words="128" data-nb-chars="709">„Pak tedy víš více nežli on&nbsp;sám,“ odpověděl důstojně Chilon. „On se&nbsp;totiž domnívá, že&nbsp;tomu tak bylo, což by&nbsp;mu&nbsp;však nebylo závadou, aby vyzval křesťany a&nbsp;krutě se&nbsp;na&nbsp;mně pomstil. Udělal by&nbsp;to&nbsp;zcela určitě, ostatní pak by&nbsp;mu&nbsp;rovněž zcela určitě pomohli. Na&nbsp;štěstí nezná mého jména a&nbsp;v&nbsp;modlitebně, ve&nbsp;které jsme se&nbsp;setkali, mne nezahlédl. Já&nbsp;však jsem ho&nbsp;poznal ihned a&nbsp;v&nbsp;prvním okamžiku jsem se&nbsp;mu&nbsp;chtěl vrhnout kolem krku. Zadržela mne pouze rozvaha a&nbsp;zvyk, abych uvažoval o&nbsp;každém kroku, který hodlám podniknout. Začal jsem se&nbsp;tedy po&nbsp;odchodu z&nbsp;modlitebny na&nbsp;něho vyptávat a&nbsp;ti, kdož jej znají, řekli mně, že&nbsp;je&nbsp;to&nbsp;člověk, jejž zradil společník s&nbsp;cesty z&nbsp;Neapole… Jinak bych přece nevěděl, že&nbsp;tak vypravuje.“</span></p>
        <p class="chunk" data-nb-ref-number="14" data-nb-words="11" data-nb-chars="55"><span class="idea" data-nb-ref-number="14" id="idea14" data-nb-words="11" data-nb-chars="55">„Co mi&nbsp;na&nbsp;tom záleží! Mluv, co&nbsp;jsi viděl v&nbsp;modlitebně!“</span></p>
        <p class="chunk" data-nb-ref-number="15" data-nb-words="50" data-nb-chars="288"><span class="idea" data-nb-ref-number="15" id="idea15" data-nb-words="50" data-nb-chars="288">„Tobě na&nbsp;tom nezáleží, pane, ale mně na&nbsp;tom záleží jako na&nbsp;vlastní kůži. A&nbsp;poněvadž chci, aby mne mé&nbsp;učení přečkalo, chci se&nbsp;raději vzdát odměny, jakou jsi mi&nbsp;slíbil, nežli vydávat v&nbsp;nebezpečí život z&nbsp;čirého mamonářství, bez kterého jako pravý filosof dovedu žít a&nbsp;hledat božskou pravdu.“</span></p>
        <p class="chunk" data-nb-ref-number="16" data-nb-words="13" data-nb-chars="83"><span class="idea" data-nb-ref-number="16" id="idea16" data-nb-words="13" data-nb-chars="83">Ale Vinitius přistoupil k&nbsp;němu se&nbsp;zlověstnou tváří a&nbsp;začal mluviti tlumeným hlasem:</span></p>
        <p class="chunk" data-nb-ref-number="17" data-nb-words="25" data-nb-chars="122"><span class="idea" data-nb-ref-number="17" id="idea17" data-nb-words="25" data-nb-chars="122">„A&nbsp;kdo ti&nbsp;řekl, že&nbsp;tě&nbsp;z&nbsp;Glaukovy ruky potká smrt spíše nežli z&nbsp;mé? Odkud víš, pse, že&nbsp;nebudeš ihned zakopán v&nbsp;mé zahradě?“</span></p>
        <p class="chunk" data-nb-ref-number="18" data-nb-words="22" data-nb-chars="133"><span class="idea" data-nb-ref-number="18" id="idea18" data-nb-words="22" data-nb-chars="133">Chilon, jenž byl zbabělec, pohlédl na&nbsp;Vinitia a&nbsp;ve mžiku porozuměl, že&nbsp;ještě jedno neprozřetelné slovo a&nbsp;bude po&nbsp;něm neodvratně veta.</span></p>
        <p class="chunk" data-nb-ref-number="19" data-nb-words="9" data-nb-chars="51"><span class="idea" data-nb-ref-number="19" id="idea19" data-nb-words="9" data-nb-chars="51">„Budu ji&nbsp;hledat, pane, a&nbsp;najdu ji!“ zvolal chvatně.</span></p>
        <p class="chunk" data-nb-ref-number="20" data-nb-words="18" data-nb-chars="121"><span class="idea" data-nb-ref-number="20" id="idea20" data-nb-words="18" data-nb-chars="121">Nastalo mlčení, za&nbsp;něhož bylo jen slyšeti rychlé oddychování Vinitiovo a&nbsp;vzdálený zpěv otroků, kteří pracovali v&nbsp;zahradě.</span></p>
        <p class="chunk" data-nb-ref-number="21" data-nb-words="15" data-nb-chars="93"><span class="idea" data-nb-ref-number="21" id="idea21" data-nb-words="15" data-nb-chars="93">Teprve za&nbsp;chvíli Řek, zpozorovav, že&nbsp;se&nbsp;mladý patricius již poněkud uklidnil, jal se&nbsp;mluviti:</span></p>
        <p class="chunk" data-nb-ref-number="22" data-nb-words="142" data-nb-chars="767"><span class="idea" data-nb-ref-number="22" id="idea22" data-nb-words="142" data-nb-chars="767">„Smrt přešla mimo mne, ale já&nbsp;jsem se&nbsp;na&nbsp;ni&nbsp;díval s&nbsp;takovým klidem jako Sokrates. Ne, pane, neřekl jsem, že&nbsp;se&nbsp;vzdávám pátrání po&nbsp;dívce, chtěl jsem ti&nbsp;jen říci, že&nbsp;pátrání po&nbsp;ní&nbsp;je&nbsp;spojeno pro mne s&nbsp;velikým nebezpečím. Pochyboval jsi svého času, je-li na&nbsp;světě jakýsi Euritius, a&nbsp;třebas i&nbsp;na vlastní oči ses přesvědčil, že&nbsp;syn mého otce ti&nbsp;řekl pravdu, máš mne v&nbsp;podezření, že&nbsp;jsem si&nbsp;Glauka pro tebe jen vymyslil. Pohříchu, kéž by&nbsp;to&nbsp;byl jen výmysl, kéž bych mohl v&nbsp;plném bezpečí chodit mezi křesťany, jako jsem chodíval dříve! Přenechal bych mu&nbsp;za&nbsp;to&nbsp;tu&nbsp;ubohou, starou otrokyni, kterou jsem si&nbsp;koupil před třemi dny, aby pečovala o&nbsp;můj věk a&nbsp;chatrné zdraví. Než Glaukos žije, pane, a&nbsp;kdyby mne spatřil, nespatřil bys mne již ty, ale kdo by&nbsp;ti&nbsp;potom vyhledal dívku?“</span></p>
        <p class="chunk" data-nb-ref-number="23" data-nb-words="11" data-nb-chars="61"><span class="idea" data-nb-ref-number="23" id="idea23" data-nb-words="11" data-nb-chars="61">Tu&nbsp;se&nbsp;opět odmlčel a&nbsp;začal si&nbsp;stírati slzy, načež pokračoval:</span></p>
        <p class="chunk" data-nb-ref-number="24" data-nb-words="36" data-nb-chars="171"><span class="idea" data-nb-ref-number="24" id="idea24" data-nb-words="36" data-nb-chars="171">„Dokud však je&nbsp;Glaukos naživu, kterak ji&nbsp;mám hledat, když každým okamžikem se&nbsp;s&nbsp;ním mohu setkat, a&nbsp;až se&nbsp;s&nbsp;ním setkám, je&nbsp;veta po&nbsp;mně a&nbsp;se mnou vezme za&nbsp;své i&nbsp;mé pátrání.“</span></p>
        <p class="chunk" data-nb-ref-number="25" data-nb-words="13" data-nb-chars="72"><span class="idea" data-nb-ref-number="25" id="idea25" data-nb-words="13" data-nb-chars="72">„Kam míříš? Jaká je&nbsp;tvá rada? A&nbsp;co chceš podniknouti?“ ptal se&nbsp;Vinitius.</span></p>
        <p class="chunk" data-nb-ref-number="26" data-nb-words="47" data-nb-chars="286"><span class="idea" data-nb-ref-number="26" id="idea26" data-nb-words="47" data-nb-chars="286">„Aristoteles nás učí, pane, že&nbsp;musíme obětovat menší věci velkým, a&nbsp;král Priamus<a href="#footnote-19288-273">273</a> často říkával, že&nbsp;stáří je&nbsp;těžkým břemenem. Nuže, břemenem stáří a&nbsp;pohrom hroutí se&nbsp;Glaukos odedávna, a&nbsp;to tak těžce, že&nbsp;smrt byla by&nbsp;mu&nbsp;dobrodiním. Čím zajisté podle Seneky je&nbsp;smrt, ne-li vykoupením…?“</span></p>
        <p class="chunk" data-nb-ref-number="27" data-nb-words="12" data-nb-chars="57"><span class="idea" data-nb-ref-number="27" id="idea27" data-nb-words="12" data-nb-chars="57">„Dělej si&nbsp;šašky z&nbsp;Petronia, ne&nbsp;ze&nbsp;mne, a&nbsp;mluv, co&nbsp;chceš!“</span></p>
        <p class="chunk" data-nb-ref-number="28" data-nb-words="30" data-nb-chars="187"><span class="idea" data-nb-ref-number="28" id="idea28" data-nb-words="30" data-nb-chars="187">„Je-li šlechetnost šaškovstvím, ať&nbsp;mi&nbsp;bohové dovolí, abych se&nbsp;stal šaškem navždy! Chci, pane, odstranit Glauka, neboť, pokud je&nbsp;naživu on, i&nbsp;můj život i&nbsp;pátrání jsou ve&nbsp;stálém nebezpečí.“</span></p>
        <p class="chunk" data-nb-ref-number="29" data-nb-words="10" data-nb-chars="60"><span class="idea" data-nb-ref-number="29" id="idea29" data-nb-words="10" data-nb-chars="60">„Nuže, najmi lidi, kteří jej utlukou kyji, já&nbsp;jim zaplatím!“</span></p>
        <p class="chunk" data-nb-ref-number="30" data-nb-words="104" data-nb-chars="584"><span class="idea" data-nb-ref-number="30" id="idea30" data-nb-words="104" data-nb-chars="584">„Oderou tě, pane, a&nbsp;budou vytloukat později z&nbsp;toho tajemství pro sebe. Lotrů v&nbsp;Římě je&nbsp;tolik, co&nbsp;pískových zrnek v&nbsp;aréně, ale neuvěříš, jak draze si&nbsp;dají zaplatit, když poctivý člověk potřebuje jejich lotroviny. Nikoli, ctihodný tribune! A&nbsp;což, kdyby vigilové dopadli vrahy při činu? Ti&nbsp;by&nbsp;jistě se&nbsp;přiznali, kdo je&nbsp;najal, a&nbsp;měl bys z&nbsp;toho jen nesnáze. Na&nbsp;mne však viny nesvalí, protože jim neřeknu svého jména. Zle činíš, že&nbsp;mi&nbsp;nedůvěřuješ, neboť i&nbsp;když necháváš stranou moji počestnost, měj na&nbsp;paměti, že&nbsp;tu&nbsp;běží o&nbsp;dvě jiné věci: o&nbsp;mou vlastní kůži a&nbsp;o&nbsp;odměnu, jakou jsi mi&nbsp;slíbil.“</span></p>
        <p class="chunk" data-nb-ref-number="31" data-nb-words="2" data-nb-chars="19"><span class="idea" data-nb-ref-number="31" id="idea31" data-nb-words="2" data-nb-chars="19">„Kolik potřebuješ?“</span></p>
        <p class="chunk" data-nb-ref-number="32" data-nb-words="115" data-nb-chars="651"><span class="idea" data-nb-ref-number="32" id="idea32" data-nb-words="115" data-nb-chars="651">„Potřebuji tisíc sestercií, neboť měj na&nbsp;paměti, pane, že&nbsp;musím najít poctivé lotry, takové, kteří vezmou-li si&nbsp;závdavek, nezmizejí i&nbsp;s&nbsp;ním beze stopy. Za&nbsp;pořádnou práci pořádný plat! Také by&nbsp;se&nbsp;mi&nbsp;nějaká ta&nbsp;maličkost hodila k&nbsp;tomu, abych si&nbsp;utřel slzy, které proliji ze&nbsp;žalu nad Glaukem. Volám bohy za&nbsp;svědky, že&nbsp;jsem ho&nbsp;měl rád! Dostanu-li dnes tisíc sestercií, bude jeho duše za&nbsp;dva dni v&nbsp;hádu a&nbsp;teprve tam, uchovají-li si&nbsp;duše paměť a&nbsp;dar myšlení, pozná, jak jsem ho&nbsp;měl rád. Lidi vynajdu ještě dnes a&nbsp;prohlásím jim, že&nbsp;od&nbsp;zítřejšího večera za&nbsp;každý den Glaukova života přicházím o&nbsp;sto sestercií. Mám také určitý nápad, který se&nbsp;mi&nbsp;zdá neomylným.“</span></p>
        <p class="chunk" data-nb-ref-number="33" data-nb-words="230" data-nb-chars="1326"><span class="idea" data-nb-ref-number="33" id="idea33" data-nb-words="230" data-nb-chars="1326">Vinitius mu&nbsp;ještě jednou slíbil žádanou sumu, ale zakázal mu, aby déle mluvil o&nbsp;Glaukovi, zato však se&nbsp;tázal, jaké jiné přináší noviny, kde za&nbsp;tu&nbsp;dobu byl, co&nbsp;viděl a&nbsp;co objevil. Ale Chilon mu&nbsp;nemohl pověděti mnoho nového. Byl ještě ve&nbsp;dvou modlitebnách a&nbsp;dával pozor na&nbsp;všecky shromážděné, zvláště na&nbsp;ženy, ale nezahlédl žádné, která by&nbsp;se&nbsp;podobala Lygii. Křesťané však jej považují prý za&nbsp;svého a&nbsp;od té&nbsp;doby, co&nbsp;dal peníze, aby mohl býti vykoupen syn Euritiův, mají jej v&nbsp;úctě jako člověka, jenž vstupuje ve&nbsp;šlépěje „Chresta“. Také prý se&nbsp;od&nbsp;nich dověděl, že&nbsp;jeden veliký zákonodárce, jakýsi Pavel z&nbsp;Tarsu, mešká v&nbsp;Římě, že&nbsp;byl uvězněn, poněvadž na&nbsp;něho židé podali stížnost, i&nbsp;rozhodl se, že&nbsp;se&nbsp;s&nbsp;ním seznámí. Ale nejvíce prý jej potěšila jiná zpráva, že&nbsp;totiž nejvyšší kněz celé sekty, který byl učedníkem Kristovým a&nbsp;jemuž onen svěřil správu křesťanství celého světa, rovněž má&nbsp;každým okamžikem přijeti do&nbsp;Říma. Všichni křesťané přejí si&nbsp;ovšem jej spatřiti a&nbsp;naslouchati jeho učení. Dojde prý k&nbsp;nějakým velikým schůzím, jimž bude i&nbsp;on, Chilon, přítomen, ba&nbsp;co&nbsp;více: protože je&nbsp;snadno skrýti se&nbsp;v&nbsp;davu, přivede na&nbsp;ně&nbsp;i&nbsp;Vinitia. Pak najdou Lygii určitě. Až&nbsp;bude Glaukos jednou odstraněn, nebude to&nbsp;nikterak spojeno s&nbsp;velikým nebezpečím. Kdyby došlo k&nbsp;pomstě, pomstili by&nbsp;se&nbsp;arci i&nbsp;křesťané, ale v&nbsp;celku jsou to&nbsp;lidé klidní.</span></p>
        <p class="chunk" data-nb-ref-number="34" data-nb-words="61" data-nb-chars="399"><span class="idea" data-nb-ref-number="34" id="idea34" data-nb-words="61" data-nb-chars="399">Tu&nbsp;začal Chilon vypravovati s&nbsp;jakýmsi údivem, že&nbsp;nikdy nezpozoroval, že&nbsp;by&nbsp;se&nbsp;oddávali prostopášnostem, otravovali studně a&nbsp;fontány, že&nbsp;by&nbsp;byli nepřáteli lidského pokolení, uctívali osla nebo pojídali maso dětí. Ne, to&nbsp;neviděl! Najde zajisté mezi i&nbsp;nimi takové, kteří za&nbsp;peníze odpraví Glauka, ale jejich učení, pokud mu&nbsp;je&nbsp;známo, k&nbsp;žádným zločinům nevybízí, naopak, přikazuje zlé skutky odpouštěti.</span></p>
        <p class="chunk" data-nb-ref-number="35" data-nb-words="74" data-nb-chars="450"><span class="idea" data-nb-ref-number="35" id="idea35" data-nb-words="74" data-nb-chars="450">Vinitius pak si&nbsp;vzpomněl, co&nbsp;mu&nbsp;řekla u&nbsp;Akté Pomponie Grecina, a&nbsp;vůbec naslouchal slovům Chilonovým s&nbsp;radostí. Jakkoliv jeho city k&nbsp;Lygii nabývaly zdání nenávisti, zakoušel úlevy, slyše, že&nbsp;učení, které ona i&nbsp;Pomponie vyznávaly, nebylo ani zločinné, ani ohavné. Vyvstávalo však v&nbsp;něm jakési nejasné vědomí, že&nbsp;právě proto, že&nbsp;to&nbsp;jemu neznámé a&nbsp;tajemné uctívání Krista způsobilo rozkol mezi ním a&nbsp;Lygií, začal se&nbsp;toho učení báti a&nbsp;přitom i&nbsp;nenáviděti.</span></p>
        <p class="chunk" data-nb-ref-number="36" data-nb-words="2" data-nb-chars="10"><span class="idea" data-nb-ref-number="36" id="idea36" data-nb-words="2" data-nb-chars="10"><a href="#footnote-19288-271-backlink">271</a> Stopy.</span></p>
        <p class="chunk" data-nb-ref-number="37" data-nb-words="6" data-nb-chars="40"><span class="idea" data-nb-ref-number="37" id="idea37" data-nb-words="6" data-nb-chars="40"><a href="#footnote-19288-272-backlink">272</a> Starořímské město ve&nbsp;střední Itálii.</span></p>
        <p class="chunk" data-nb-ref-number="38" data-nb-words="6" data-nb-chars="36"><span class="idea" data-nb-ref-number="38" id="idea38" data-nb-words="6" data-nb-chars="36"><a href="#footnote-19288-273-backlink">273</a> V&nbsp;řeckém bájesloví trojský král.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>