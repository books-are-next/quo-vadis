<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="LXXI">
    <meta name="apple-mobile-web-app-capable" content="yes">
    <title>LXXI</title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="quo_vadis_075.html">
    <meta name="nb-identifier" content="sienkiewicz-quo-vadis-de81e33">
    <meta name="nb-role" content="other">
  </head>
  <body data-nb-words="1572" data-nb-chars="9479" class="nb-role-other nb-custom-style">
    <nav role="doc-toc"></nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">LXXI</span></h1>
        <p class="chunk" data-nb-ref-number="2" data-nb-words="202" data-nb-chars="1266"><span class="idea" data-nb-ref-number="2" id="idea2" data-nb-words="202" data-nb-chars="1266">Až&nbsp;konečně dovršen byl čas pro oba apoštoly. Ale jako na&nbsp;zakončení služby dopřáno bylo rybáři božímu, aby ulovil dvě duše dokonce i&nbsp;ve věznici. Vojáci Processus a&nbsp;Martinianus, kteří jej hlídali ve&nbsp;vězení mamertinském, přijali křest. Pak nadešla hodina muk. Nero nebyl tehdy v&nbsp;Římě. Rozsudek vydali Helius a&nbsp;Polithetes, dva osvobozenci, jimž Caesar svěřil vládu nad Římem po&nbsp;dobu své nepřítomnosti. Věkem zchvácený apoštol byl napřed odevzdán ke&nbsp;zmrskání, jak to&nbsp;nařizovalo právo, a&nbsp;příštího dne byl vyvezen za&nbsp;hradby města, k&nbsp;vatikánským pahorkům, kde měl podstoupiti přisouzený jemu trest kříže. Vojáci byli udiveni davem, který se&nbsp;shromáždil před věznicí, protože podle jejich pojmů smrt prostého člověka, a&nbsp;k&nbsp;tomu ještě cizince neměla buditi tolik zájmu. Nechápali, že&nbsp;onen průvod se&nbsp;neskládal ze&nbsp;zvědavců, nýbrž z&nbsp;vyznavačů, kteří si&nbsp;přáli vyprovoditi velikého apoštola na&nbsp;místo muk. Odpoledne se&nbsp;konečně otevřela vrata věznice a&nbsp;Petr se&nbsp;ukázal uprostřed oddílu praetoriánů. Slunce se&nbsp;již poněkud schýlilo k&nbsp;Ostii, byl tichý a&nbsp;jasný den. Petrovi pro jeho šedivá léta nebylo rozkázáno, aby nesl kříž, neboť bylo usuzováno, že&nbsp;nebude s&nbsp;to, aby jej unesl, aniž mu&nbsp;na&nbsp;krk vloženy vidlice, aby mu&nbsp;pochod nebyl ztížen. Kráčel uvolněn a&nbsp;věrní mohli jej viděti dokonale.</span></p>
        <p class="chunk" data-nb-ref-number="3" data-nb-words="49" data-nb-chars="301"><span class="idea" data-nb-ref-number="3" id="idea3" data-nb-words="49" data-nb-chars="301">Ve&nbsp;chvíli, když mezi železnými přílbami vojenskými objevila se&nbsp;jeho bílá hlava, rozlehl se&nbsp;v&nbsp;zástupu pláč, ale skoro okamžitě ustal, poněvadž starcova tvář měla do&nbsp;sebe tolik míru a&nbsp;zářila takovou radostí, že&nbsp;všichni pochopili, že&nbsp;to&nbsp;nikoli oběť kráčí k&nbsp;záhubě, nýbrž vítěz že&nbsp;slaví triumfální pochod.</span></p>
        <p class="chunk" data-nb-ref-number="4" data-nb-words="93" data-nb-chars="555"><span class="idea" data-nb-ref-number="4" id="idea4" data-nb-words="93" data-nb-chars="555">Bylo tomu tak opravdu. Rybář, obyčejně pokorný a&nbsp;schýlený, kráčel nyní vzpřímen, vyšší vzrůstem nad vojáky, pln vážnosti. Nikdy nebylo v&nbsp;jeho postavě viděti tolik majestátu. Mohlo by&nbsp;se&nbsp;zdáti, že&nbsp;se&nbsp;to&nbsp;ubírá panovník, obklopený lidem a&nbsp;vojáky. Ze&nbsp;všech stran pozvedly se&nbsp;hlasy: „Hle, Petr odchází k&nbsp;Pánu!“ Všichni jako by&nbsp;zapomněli, že&nbsp;na&nbsp;něho čekají muka i&nbsp;smrt. Kráčeli ve&nbsp;slavnostním soustředění mysli, ale klidni, cítíce, že&nbsp;od&nbsp;smrti na&nbsp;Golgotě neudálo se&nbsp;dosud nic stejně velikého, a&nbsp;že jako ona vykoupila celý svět, má&nbsp;zase tato vykoupiti ono město.</span></p>
        <p class="chunk" data-nb-ref-number="5" data-nb-words="47" data-nb-chars="300"><span class="idea" data-nb-ref-number="5" id="idea5" data-nb-words="47" data-nb-chars="300">Cestou se&nbsp;lidé zastavovali při pohledu na&nbsp;onoho starce, vyznavači pak, kladouce jim ruce na&nbsp;ramena, mluvili klidnými hlasy: „Pohleďte, jak umírá spravedlivý, jenž znal Krista a&nbsp;hlásal na&nbsp;světě lásku!“ A&nbsp;oni upadali v&nbsp;zadumání a&nbsp;pak odcházeli, říkajíce k&nbsp;sobě: „Zajisté, ten nemohl býti nespravedliv!“</span></p>
        <p class="chunk" data-nb-ref-number="6" data-nb-words="97" data-nb-chars="567"><span class="idea" data-nb-ref-number="6" id="idea6" data-nb-words="97" data-nb-chars="567">Cestou tichla vřava a&nbsp;pouliční volání. Průvod pohyboval se&nbsp;mezi domy nově vystavěnými, mezi bílými sloupy chrámů, nad jejichž štíty se&nbsp;klenulo hluboké, zkonejšené a&nbsp;modré nebe. Kráčeli v&nbsp;tichu; jen občas zařinčely zbroje vojáků nebo se&nbsp;zvedl šum modliteb. Petr jim naslouchal a&nbsp;tvář se&nbsp;mu&nbsp;jasnila radostí stále větší, protože jeho zrak mohl stěží obsáhnouti ony tisíce vyznavačů. Cítil, že&nbsp;dílo dokonal, a&nbsp;již věděl, že&nbsp;pravda, kterou hlásal po&nbsp;celý život, zaleje vše jako vlna a&nbsp;že již nic nebude s&nbsp;to, aby ji&nbsp;zadrželo. A&nbsp;přemýšleje takto, zvedl oči k&nbsp;nebi a&nbsp;pravil:</span></p>
        <p class="chunk" data-nb-ref-number="7" data-nb-words="44" data-nb-chars="241"><span class="idea" data-nb-ref-number="7" id="idea7" data-nb-words="44" data-nb-chars="241">„Pane, přikázal Jsi mi, abych dobyl onoho města, které panuje světu. Nuže, dobyl jsem ho! Přikázal Jsi mi, abych v&nbsp;něm založil sídlo Tvé. Nuže, založil jsem je! Je&nbsp;to&nbsp;nyní Tvé město, Pane, a&nbsp;já jdu k&nbsp;Tobě, poněvadž mnoho jsem se&nbsp;napracoval.“</span></p>
        <p class="chunk" data-nb-ref-number="8" data-nb-words="186" data-nb-chars="1170"><span class="idea" data-nb-ref-number="8" id="idea8" data-nb-words="186" data-nb-chars="1170">Přecházeje tudíž mimo chrámy, pravil k&nbsp;nim: „Budete chrámy Kristovými!“ Dívaje se&nbsp;na&nbsp;zástupy lidí, pohybujících se&nbsp;mu&nbsp;před očima, pravil k&nbsp;nim: „Kristovými služebníky budou děti vaše!“&nbsp;– i&nbsp;kráčel v&nbsp;pocitu vykonaného výboje, vědom si&nbsp;své zásluhy, vědom síly, zkonejšen, veliký. Vojáci jej vedli přes Vítězný most<a href="#footnote-19288-515">515</a>, jako by&nbsp;mimoděk vydávali svědectví jeho triumfu, a&nbsp;vedli jej dále, k&nbsp;naumachii a&nbsp;cirku. Věrní ze&nbsp;Zatibří připojili se&nbsp;k&nbsp;průvodu i&nbsp;utvořil se&nbsp;tak hustý dav lidu, že&nbsp;centurio, velící praetoriánům, domysliv se&nbsp;konečně, že&nbsp;odvádí jakéhosi velekněze, kterého obklopují věrní, byl jat nepokojem pro malý počet vojáků. Ale ani jediný výkřik rozhořčení nebo vzteku neozval se&nbsp;v&nbsp;davu. Tváře byly proniknuty velikostí chvíle, velebny a&nbsp;plny očekávání, protože někteří vyznavači, rozpomínajíce se, že&nbsp;při smrti Páně rozestupovala se&nbsp;země zděšením a&nbsp;nebožtíci vstávali z&nbsp;hrobů, domnívali se, že&nbsp;snad i&nbsp;nyní dojde k&nbsp;nějakým zjevným úkazům, jimiž nebude na&nbsp;věky setřena smrt apoštolova. Jiní si&nbsp;dokonce říkali: „Pán si&nbsp;snad zvolí hodinu Petrovu, aby sestoupil s&nbsp;nebe, jak byl slíbil, a&nbsp;vykoná soud nad světem.“ A&nbsp;v&nbsp;té myšlence poroučeli se&nbsp;v&nbsp;milosrdenství Spasitelovo.</span></p>
        <p class="chunk" data-nb-ref-number="9" data-nb-words="49" data-nb-chars="306"><span class="idea" data-nb-ref-number="9" id="idea9" data-nb-words="49" data-nb-chars="306">Ale kolem bylo klidno. Pahorky, jak se&nbsp;zdálo, vyhřívaly se&nbsp;na&nbsp;slunci a&nbsp;odpočívaly. Průvod se&nbsp;konečně zastavil mezi cirkem a&nbsp;pahorkem vatikánským. Vojáci začali nyní kopati jámu, jiní položili na&nbsp;zemi kříž, kladiva a&nbsp;hřeby, čekajíce, až&nbsp;budou hotovy přípravy; dav pak, stále tichý a&nbsp;zadumaný, poklekl kolem.</span></p>
        <p class="chunk" data-nb-ref-number="10" data-nb-words="106" data-nb-chars="694"><span class="idea" data-nb-ref-number="10" id="idea10" data-nb-words="106" data-nb-chars="694">Apoštol s&nbsp;hlavou v&nbsp;paprscích a&nbsp;zlatém lesku obrátil se&nbsp;naposledy k&nbsp;městu. V&nbsp;povzdálí, poněkud dole, bylo viděti třpytící se&nbsp;Tiber; na&nbsp;druhém břehu Martovo pole, výše Augustovo mausoleum, níže obrovské thermy, které právě Nero byl začal stavěti, ještě níže Pompeiovo divadlo a&nbsp;za nimi tu&nbsp;a&nbsp;tam viditelné, místy jinými budovami Septa Julia zakryté množství portyků, chrámů, sloupů, nakupených domů a&nbsp;konečně tam daleko, v&nbsp;dáli, pahorky, obsypané budovami, obrovské lidské mraveniště, jehož konce mizely v&nbsp;modravé mlze, hnízdo zločinu, ale také síly, šílenství, ale také pořádku, hnízdo, jež se&nbsp;stalo hlavou světa, jeho podmanitelem, ale také jeho zákonem a&nbsp;mírem, všemocné, nepřemožitelné, věčné.</span></p>
        <p class="chunk" data-nb-ref-number="11" data-nb-words="70" data-nb-chars="408"><span class="idea" data-nb-ref-number="11" id="idea11" data-nb-words="70" data-nb-chars="408">Petr, obstoupen vojáky, díval se&nbsp;na&nbsp;město, jako se&nbsp;dívá vladař a&nbsp;král na&nbsp;svoji říši. I&nbsp;pravil k&nbsp;němu: „Jsi vykoupeno a&nbsp;mé!“ A&nbsp;nikdo nejen mezi vojáky, kteří kopali jámu, do&nbsp;níž měl býti vsazen kříž, nýbrž ani mezi vyznavači nedovedl vytušiti, že&nbsp;opravdu mezi nimi stojí skutečný vladař tohoto města a&nbsp;že přejdou Caesarové, převalí se&nbsp;vlny barbarů, minou věky, ale tento stařec bude zde vládnouti nepřetržitě.</span></p>
        <p class="chunk" data-nb-ref-number="12" data-nb-words="26" data-nb-chars="165"><span class="idea" data-nb-ref-number="12" id="idea12" data-nb-words="26" data-nb-chars="165">Slunce se&nbsp;ještě více sklánělo k&nbsp;Ostii a&nbsp;zohromnělo i&nbsp;zrudlo. Celá západní strana nebe začala hořeti nesmírnou září. Vojáci přistoupili k&nbsp;Petrovi, aby jej odstrojili.</span></p>
        <p class="chunk" data-nb-ref-number="13" data-nb-words="35" data-nb-chars="214"><span class="idea" data-nb-ref-number="13" id="idea13" data-nb-words="35" data-nb-chars="214">Ale on&nbsp;modle se, pojednou se&nbsp;vzpřímil a&nbsp;vysoko vztáhl pravici. Katané se&nbsp;zastavili, jako by&nbsp;se&nbsp;zarazili jeho postavou; také věrní zatajili dech v&nbsp;prsou, domnívajíce se, že&nbsp;chce promluviti, i&nbsp;nastalo nerušené ticho.</span></p>
        <p class="chunk" data-nb-ref-number="14" data-nb-words="16" data-nb-chars="103"><span class="idea" data-nb-ref-number="14" id="idea14" data-nb-words="16" data-nb-chars="103">On&nbsp;pak, stoje na&nbsp;vyvýšeném místě, začal nataženou pravicí dělati znamení kříže, žehnaje v&nbsp;hodině smrti:</span></p>
        <p class="chunk" data-nb-ref-number="15" data-nb-words="3" data-nb-chars="18"><span class="idea" data-nb-ref-number="15" id="idea15" data-nb-words="3" data-nb-chars="18"><em>„Urbi et&nbsp;orbi!</em><a href="#footnote-19288-516">516</a><em>“</em></span></p>
        <p class="chunk" data-nb-ref-number="16" data-nb-words="212" data-nb-chars="1252"><span class="idea" data-nb-ref-number="16" id="idea16" data-nb-words="212" data-nb-chars="1252">A&nbsp;téhož rozkošného večera odváděl jiný oddíl vojáků ostijskou cestou Pavla z&nbsp;Tarsu k&nbsp;osadě zvané Aquae Salviae. Také za&nbsp;ním postupoval hlouček věrných, které obrátil na&nbsp;křesťanskou víru, a&nbsp;on poznával bližší známé, zastavoval se&nbsp;a&nbsp;rozmlouval s&nbsp;nimi, poněvadž k&nbsp;němu jako římskému občanovi měla stráž větší ohledy. Za&nbsp;branou, zvanou Tergemina, setkal se&nbsp;s&nbsp;Plautillou, dcerou praefekta Flavia Sabina, a&nbsp;vida její mladou, slzami zalitou tvář, pravil: „Plautillo, dcero věčné spásy, odejdi v&nbsp;pokoji! Půjč mi&nbsp;jen závoj, kterým budou mi&nbsp;zavázány oči ve&nbsp;chvíli, až&nbsp;budu odcházeti k&nbsp;Pánu!“ a&nbsp;vzav závoj, šel dále s&nbsp;tváří tak plnou radosti, s&nbsp;jakou dělník, jenž horlivě pracoval celý den, vrací se&nbsp;domů. Jeho myšlenky, podobající se&nbsp;Petrovým, byly klidné a&nbsp;jasné jako to&nbsp;večerní nebe. Oči hleděly v&nbsp;zamyšlení na&nbsp;rovinu, která se&nbsp;před ním prostírala, i&nbsp;na hory Albské, nořící se&nbsp;do&nbsp;světla. Rozpomínal se&nbsp;na&nbsp;své cesty, na&nbsp;trudy i&nbsp;práci, na&nbsp;boje, v&nbsp;nichž vítězil, na&nbsp;církevní osady, které založil po&nbsp;všech zemích a&nbsp;za všemi moři, i&nbsp;domníval se, že&nbsp;dobře si&nbsp;zaslouží odpočinku. Také on&nbsp;dokonal dílo. Cítil, že&nbsp;jeho setby již nerozvěje vítr zloby. Odcházel s&nbsp;jistotou, že&nbsp;v&nbsp;boji, který vypověděla světu jeho pravda, ona zvítězí, a&nbsp;do duše mu&nbsp;vstupoval neskonalý mír.</span></p>
        <p class="chunk" data-nb-ref-number="17" data-nb-words="51" data-nb-chars="297"><span class="idea" data-nb-ref-number="17" id="idea17" data-nb-words="51" data-nb-chars="297">Cesta k&nbsp;popravišti byla daleká a&nbsp;večer se&nbsp;začal snášeti. Hory nachově zrudly a&nbsp;jejich úpatí zvolna zapadala do&nbsp;stínu. Stáda se&nbsp;vracela domů. Tu&nbsp;a&nbsp;tam ubíraly se&nbsp;hloučky otroků s&nbsp;pracovním nářadím na&nbsp;ramenou. Před domy na&nbsp;cestě hrály si&nbsp;děti, se&nbsp;zvědavostí se&nbsp;dívajíce na&nbsp;přecházející oddíl vojáků.</span></p>
        <p class="chunk" data-nb-ref-number="18" data-nb-words="23" data-nb-chars="134"><span class="idea" data-nb-ref-number="18" id="idea18" data-nb-words="23" data-nb-chars="134">V&nbsp;tomto večeru, v&nbsp;tom průhledném, zlatém vzduchu byl nejen klid a&nbsp;zkonejšení, nýbrž i&nbsp;jakási harmonie, která se&nbsp;zdála stoupati k&nbsp;nebi.</span></p>
        <p class="chunk" data-nb-ref-number="19" data-nb-words="35" data-nb-chars="196"><span class="idea" data-nb-ref-number="19" id="idea19" data-nb-words="35" data-nb-chars="196">A&nbsp;Pavel ji&nbsp;slyšel a&nbsp;jeho srdce překypovalo radostí při myšlence, že&nbsp;k&nbsp;té hudbě světa připojil jeden zvuk, jehož dosud nebylo, ale bez něhož celá země byla „jako zvučící měď a&nbsp;jako znějící cimbál“.</span></p>
        <p class="chunk" data-nb-ref-number="20" data-nb-words="52" data-nb-chars="313"><span class="idea" data-nb-ref-number="20" id="idea20" data-nb-words="52" data-nb-chars="313">I&nbsp;připomenul si, kterak učil lidi lásce, kterak jim říkával, že&nbsp;byť i&nbsp;rozdali majetek mezi chudé, byť i&nbsp;ovládali všecky řeči a&nbsp;znali všecka tajemství a&nbsp;všecky nauky, ničím nebudou bez lásky, která jest vlídná, trpělivá, která nečiní zlého, nebaží po&nbsp;slávě, všecko snáší, všemu věří, ve&nbsp;vše doufá, všecko přestojí.</span></p>
        <p class="chunk" data-nb-ref-number="21" data-nb-words="48" data-nb-chars="233"><span class="idea" data-nb-ref-number="21" id="idea21" data-nb-words="48" data-nb-chars="233">Hle, jemu věk života uběhl v&nbsp;tom, že&nbsp;učil lidi takové pravdě! A&nbsp;nyní řekl si&nbsp;v&nbsp;duši: Jaká moc jí&nbsp;odolá a&nbsp;co ji&nbsp;přemůže? Kterak bude Caesar s&nbsp;to, aby ji&nbsp;potlačil, byť měl dvakrát tolik legií, dvakrát tolik měst a&nbsp;moří i&nbsp;zemí i&nbsp;národů?</span></p>
        <p class="chunk" data-nb-ref-number="22" data-nb-words="7" data-nb-chars="31"><span class="idea" data-nb-ref-number="22" id="idea22" data-nb-words="7" data-nb-chars="31">A&nbsp;šel si&nbsp;pro odměnu jako vítěz.</span></p>
        <p class="chunk" data-nb-ref-number="23" data-nb-words="29" data-nb-chars="180"><span class="idea" data-nb-ref-number="23" id="idea23" data-nb-words="29" data-nb-chars="180">Průvod konečně odbočil od&nbsp;veliké cesty a&nbsp;dal se&nbsp;na&nbsp;východ úzkou stezkou k&nbsp;Vodám salvijským. Na&nbsp;vřesech leželo rudé slunce. U&nbsp;pramene zastavil centurio vojáky, neboť nadešla chvíle.</span></p>
        <p class="chunk" data-nb-ref-number="24" data-nb-words="75" data-nb-chars="445"><span class="idea" data-nb-ref-number="24" id="idea24" data-nb-words="75" data-nb-chars="445">Pavel však, přehodiv si&nbsp;přes rameno závoj Plautillin, aby si&nbsp;jím zavázal oči, naposledy zvedl zraky, plné nesmírného klidu, k&nbsp;odvěké večerní záři a&nbsp;modlil se. Ano, chvíle nadešla, ale on&nbsp;viděl před sebou velikou silnici z&nbsp;lesků, která vedla k&nbsp;nebi, a&nbsp;v&nbsp;duši si&nbsp;říkal táž slova, která předtím u&nbsp;vědomí vykonané služby a&nbsp;blízkého konce byl napsal: „Dobrý boj jsem bojoval, víru jsem zachoval, úkol splnil; nakonec dán mi&nbsp;jest věnec spravedlnosti.“</span></p>
        <p class="chunk" data-nb-ref-number="25" data-nb-words="1" data-nb-chars="0"><span class="idea" data-nb-ref-number="25" id="idea25" data-nb-words="1" data-nb-chars="0"><img src="../Images/quo_vadis_%20%2820%29_fmt.jpeg" alt="quo_vadis_%20(20).jpg"></span></p>
        <p class="chunk" data-nb-ref-number="26" data-nb-words="8" data-nb-chars="47"><span class="idea" data-nb-ref-number="26" id="idea26" data-nb-words="8" data-nb-chars="47">…&nbsp;pojednou se&nbsp;vzpřímil a&nbsp;vysoko vztáhl pravici.</span></p>
        <p class="chunk" data-nb-ref-number="27" data-nb-words="3" data-nb-chars="21"><span class="idea" data-nb-ref-number="27" id="idea27" data-nb-words="3" data-nb-chars="21"><a href="#footnote-19288-515-backlink">515</a> Pons Triumphalis.</span></p>
        <p class="chunk" data-nb-ref-number="28" data-nb-words="4" data-nb-chars="18"><span class="idea" data-nb-ref-number="28" id="idea28" data-nb-words="4" data-nb-chars="18"><a href="#footnote-19288-516-backlink">516</a> Městu i&nbsp;světu.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>